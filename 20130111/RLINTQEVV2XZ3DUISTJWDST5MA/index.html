<html><header><meta charset="utf-8"><title>群星齊賀　戚其義唔撈TVB</title></header><body><h1>群星齊賀　戚其義唔撈TVB</h1><p>【尖東港晶中心】前晚尖沙嘴東嘅港晶中心突然星光熠熠，蔡少芬（Ada）、陳豪、伍詠薇都出現，原來廿幾個無綫台前幕後嚟歡送離開無綫嘅監製戚其義，阿戚嘅上司曾勵珍同好拍檔周旭明都有嚟。大約8點幾，Ada拖住個新行李篋現身，Ada話係送畀阿戚嘅，因為知佢遲啲要返大陸做嘢。</p><p>唔捨得都要走</p><p>另外，伍詠薇就兩手空空，佢話諗唔到送乜，反而阿戚送咗嘢畀佢，伍姑娘直言好欣賞阿戚，能夠有份拍阿戚喺無綫嘅最後一部劇《金枝慾孽（貳）》好開心。至於男主角戚其義，佢緋聞女友簡慕華都有出席，問到阿戚要走捨唔捨得，佢話唔捨得但都冇辦法，因為自己年紀唔細，返咗無綫十幾年都係時候要出去刺激吓，做啲新工作，例如電影、廣告乜都試，但就唔會去第二間電視台。<br>採訪、攝影：彭琮然、吳耀輝</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>