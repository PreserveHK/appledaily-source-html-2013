<html><header><meta charset="utf-8"><title>Toby掃平價童裝</title></header><body><h1>Toby掃平價童裝</h1><p>【銅鑼灣】前日下晝5點半，梁靖琪（Toby）同唐詩詠去咗銅鑼灣時代廣場嘅Zara逛街，入到舖頭好有默契咁分開行，唐詩詠喺女裝部邊睇衫邊講電話，仲行埋一邊講，傾電話時表情十足，又嘟嘴又皺眉。</p><p>Toby近排個個朋友唔係大肚就係生咗，所以佢喺童裝部踎低起身不停揀，加上大減價平到幾十蚊件，Toby有收穫後會合埋詩詠就去畀錢，兩個女人仲講唔停㖭。<br>採訪、攝影：梁繼光</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>