<html><header><meta charset="utf-8"><title>魚樂無窮：文化中國手執金蛋 - 唐牛</title></header><body><h1>魚樂無窮：文化中國手執金蛋 - 唐牛</h1><p>國產片《泰囧》內地票房破盡紀錄，主角之一黃渤，喺星爺執導嘅《西遊．降魔篇》擔正，肯定成為今年賀歲片焦點。主力製作及發行電影、電視網絡廣告代理嘅文化中國（1060），早前透過附屬與星爺成立合資公司，獲得《西遊．降魔篇》部份股權，及全球製作、推廣和發行權，可謂手執金蛋，近期股價見異動，相信與上畫期臨近有關，戰友不妨買定等好戲上演。</p><p>截至去年6月底，文化中國中期虧轉盈賺1億元，主要受惠收購中國娛樂，成功發揮協同效應；未來會繼續投資多部星爺參與嘅電影，以星爺嘅號召力，盈利隨時以幾何級數上升；2011年度蝕錢收場，嚟緊肯定會發盈喜，屆時又多一個炒作概念。主席董平上月大手掃入1億股，持股量增至24.82%，看好公司前景不言而喻。<br>文化中國昨收0.40元，升5.3%，以2011年跌浪反彈0.382倍作目標，可見0.53元，潛在升幅33%，屆時仍較高位低45%。<br><br><br><br>唐牛</p></body></html>