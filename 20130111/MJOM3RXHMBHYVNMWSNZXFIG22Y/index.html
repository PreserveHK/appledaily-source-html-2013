<html><header><meta charset="utf-8"><title>《法網狙擊》灑鹽花　反撲魔童</title></header><body><h1>《法網狙擊》灑鹽花　反撲魔童</h1><p>無綫經常被嘲只識拍師奶劇，但面對電訊魔童王維基的新電視台殺埋身，無綫惟有拍重口味劇集迎戰。最近無綫熱播劇集《法網狙擊》便加入大量香艷元素，前晚播出街的一小時劇集，竟起用四位女藝人王君馨、劉俐、高海寧和陳煒連環拋胸、露腿兼晒背，灑重鹽花。</p><p>王維基創辦的香港電視（HKTV）上月舉行晒冷式節目巡禮，當中有不少重口味的另類劇種，有吸血鬼、異能刑警、整容、導盲犬等偏門題材，令不少睇厭無綫師奶劇的觀眾十分期待。無綫自知電視大戰迫在眉睫，近日在劇集製作方面開始以重口味反擊，並於《2012年度萬千星輝頒獎禮》將最佳劇集頒給口碑遠勝收視的《天與地》。</p><p>高Ling被姦拆兩集播
</p><p>無綫最近播出的新劇《法網狙擊》有很多敏感題材，包括寸特首梁振英僭建和雙非孕婦引發的中港矛盾，劇情更越玩越大膽，繼苟芸慧、陳庭欣在車廂色誘謝天華，又事先張揚有高海寧（高Ling）被姦戲，前晚一集更有四位女藝人在鏡頭前大騷身材，令人睇到眼都凸。<br>打頭陣有處女王君馨，劇情講述阮兆祥為拆散她與謝天華，於是跟蹤偷拍她到商場，君馨穿上超貼身低胸短裙，34D上圍呼之欲出，行路時「啷吓啷吓」好有動感。之前還有一段王君馨捐落謝天華枱底執耳環場面，意識大膽。<br>之後劉俐被邀到別墅參加迷幻派對，穿上性感吊帶裙的劉俐對住二世祖白健恩搔首弄姿，最終被推落泳池，濕身場面惹人遐想。高Ling深入虎穴到別墅接朋友，最終被白健恩強姦，不過全程只見到高Ling被連摑六巴後暈倒，之後畫面漆黑一片，第二幕已見高Ling攬着被子露香肩，露背一幕在昨晚一集才播出，即連續兩集都有機會看到她的被姦戲。而飾演大集團老闆的陳煒也要賣弄色相，鏡頭經常低炒她的美腿，又要穿低胸tube dress展現美好身段。<br>連環暴露場面，通訊事務管理局昨日共收到四宗投訴，指《法》劇意識不良、不雅及強姦畫面令人不安，而本報亦收到有讀者斥劇情賣弄女性胴體。陳煒昨在電話中解釋：「拍呢部劇前，導演一開始就同我講呢場戲，話想好似《本能》嘅莎朗史東咁，有冷艷、壓場嘅感覺，啲衫都係我私伙嘅。」</p><p>「露背鏡頭唔夠一秒」
</p><p>王君馨被問可擔心教壞小朋友？她昨日在電話中猶豫片刻後說：「觀眾有選擇權利，呢套劇確實有好多靚女，只想畀靚一面大家睇，唔好太敏感。」監製文偉鴻亦否認該劇賣弄色情，自言有給自己的8歲兒子收看，他說：「呢個係好好嘅教育題材，唔畀小朋友見唔代表呢個世界冇呢啲事發生，做家長應該從旁指導，畀佢哋知道乜嘢係唔啱。」他否認落重鹽花，他說：「呢個係角色塑造問題，好似陳煒，唔想佢只係普通大家姐咁行出嚟，欠缺新鮮感，𠵱家大家都記得。而高Ling露背鏡頭亦唔夠一秒，只係講番佢俾人設局陷害。」<br>採訪：林妃</p><p>無記重口味晚餐多鹽少甜</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>