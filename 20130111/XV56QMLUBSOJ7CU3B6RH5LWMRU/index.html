<html><header><meta charset="utf-8"><title>八方人物：<br>巧手傘王　爛遮骨變藝術品</title></header><body><h1>八方人物：<br>巧手傘王　爛遮骨變藝術品</h1><p>在北河街街尾，有一個人不論晴天雨天，總拿着雨遮又開又合，手舞足蹈，「我唔係賣藝，我係賣遮嘅藝術家」。人稱傘王的邱耀威，百年街坊老店新藝城的老闆，賣遮補遮為業，但他自謔是第一代環保手作王：用爛遮骨做隻白紋伊蚊掛在舖面；隨手拿個廁紙筒和廣告傳單做個金魚走馬燈，「舖頭冇地方養魚，我就摺條識飛天嘅魚，唔使換水，魚糧都慳番」。</p><p>在深水埗打滾逾半世紀的邱老闆，日日「食咗蓮子蓉咁嘅樣」，「個樣開心啲，運氣都好啲」。蓄大鬍子的威哥笑說。小店驟看與普通賣傘店無異，但招牌寫着「清道光二十二年創」（1842年），威哥正是第五代傳人。「我間舖開足七日，同啲街坊吹吓水，做吓手作補吓遮，唔知幾爽！」<br>不足百呎的小店總擠滿人，一時有街坊拿着彈弓遮問「有冇得整」；一時又有師奶粉絲行過，向他抱怨豬肉價狂升，「吹」上老半天。好不容易街坊散去，活像老頑童的威哥又拉着記者周街行，逐件介紹其土炮手作，幾乎沒有靜下來的時間。</p><p>作品只做一件 絕不出售</p><p>半生守着小店，選了做風中勁草的威哥，有其一套庶民生活哲學。他自言讀書不多，就是為搵食，做了「哎吔老闆」，一雙巧手都無閒着，有時技癢，拿垃圾做手作，雨傘店成了他的藝術展場：用傘骨屈曲成少女造型的天秤裝飾、掛在店舖面的白紋伊蚊和蜻蜓、還有用宣傳單張摺成的金魚、用奶粉蓋和廢紙造的蛇和雀鳥，以及用廁紙筒和紙金魚做走馬燈，全部就地取材，卻又創意無限。<br>「有遊客看中我嘅白紋伊蚊，出價200美金，我點都唔賣，我嘅作品只會做一件，藝術家係咁㗎喎！」說時露出招牌笑容，鬍子跟着笑。問他為何經常這樣開心，老頑童這樣答：「藝術人人都要識，我話叫偽術就最啱，做人三分假七分真就好，唔好睇得自己咁重，做人都開心啲。」<br>記者：呂麗嬋</p></body></html>