<html><header><meta charset="utf-8"><title>馮仁昭四圍超：劉倩怡爆鄭子誠最大陰謀 - 馮仁昭</title></header><body><h1>馮仁昭四圍超：<br>劉倩怡爆鄭子誠最大陰謀 - 馮仁昭</h1><p>最近被網民封為「陰謀情人」嘅鄭子誠，噚日同太太劉倩怡、糖妹喺上環拍攝微電影。今次鄭子誠冇得耍陰謀，故事講佢修補同太太轉淡嘅感情。<br>由於有新稱號，鄭子誠話最近拍戲，導演會改劇本，佢話：「試過加兩個陰謀shot畀我，加幾個陰謀笑容，明明劇本定咗都改。」</p><p>10年前娶咗佢</p><p>劉倩怡笑笑口話唔明白點解突然會有咁樣嘅現象，仲話鄭子誠最大嘅陰謀就係喺10年前娶咗自己：「其實佢個人好簡單，有煩惱就會瞓覺，而且佢好浪漫。」<br>早排鄭子誠仲喺北海道同老婆慶祝生日，仲講笑話份禮物已經包埋聖誕同新年。劉倩怡讚佢話：「佢好重視節日，一定會慶祝，反而有一年記錯佢生日日期，要佢正日等我電話。」另外，糖妹都話有睇鄭子誠嘅劇集，難忘嘅當然係《真情》同《天與地》。<br>撰文：馮仁昭</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>