<html><header><meta charset="utf-8"><title>體壇拾趣：<br>KG辱安東尼老婆離譜</title></header><body><h1>體壇拾趣：<br>KG辱安東尼老婆離譜</h1><p>安東尼早幾日喺紐約人對塞爾特人場波，同加尼特（KG）幾乎隻揪，結果周三聯盟宣佈，罰佢停賽一場；不過球員多數都插KG離譜，又力撐Melo。事關傳媒爆出，原來Melo同老婆Lala分居兩個月，而KG偏偏用呢樣嘢挑釁，言語間暗示佢老婆人盡可夫，咁係男人都火滾啦！連出名口臭嘅前溜馬射手米拿都話，講「垃圾話」都唔應該侮辱家人。</p></body></html>