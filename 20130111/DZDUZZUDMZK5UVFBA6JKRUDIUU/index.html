<html><header><meta charset="utf-8"><title>中環在線：<br>毅行撒哈拉　水哥想籌廿萬 - 李華華</title></header><body><h1>中環在線：<br>毅行撒哈拉　水哥想籌廿萬 - 李華華</h1><p>銀行界長跑達人──恒生銀行（011）大公關張樹槐（水哥）正密謀挑戰極限，今次目標係10月跨越非洲撒哈拉，毅行沙漠100公里。佢仲首次訂下籌款壯舉，金額直指廿萬大元，全部捐去國際非政府組織WaterAid。<br>水哥舊年5月完成世界第一峯──珠穆朗瑪峯馬拉松賽事，10月首次出征沙漠，絕對係對個人意志極大挑戰。<br>佢指，100公里等於兩圈半馬拉松（馬拉松跑42公里），參加者除咗要攀過海拔1200公尺山脊，仲要抵受沙漠極大溫差同乾旱草原，亦要一嚐五日冇涼沖嘅滋味。<br>水哥出身傳媒，後轉投公關界，義跑壯舉自然得到唔少金融同傳訊界猛人支持，包括恒生一姐李慧敏、恒生中國副董事長兼行長薛關燕萍、新地（016）執董陳國威、恒地（012）非執董歐肇基等。公關界就有長和系公關大員班唐慧慈同張景如，可見水哥人脈之廣。</p></body></html>