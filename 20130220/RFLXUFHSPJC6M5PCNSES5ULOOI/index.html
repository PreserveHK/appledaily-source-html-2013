<html><header><meta charset="utf-8"><title>君如十三妹出巡</title></header><body><h1>君如十三妹出巡</h1><p>【銅鑼灣】吳君如前日下晝5點幾出動去咗銅鑼灣行街，𠵱家都仲係新正頭，不過君如就成身黑黑灰灰，仲戴住副大墨鏡，成身中性打扮好似做番《洪興十三妹》咁。君如喺百德新街行咗一輪之後，就上咗華爾大廈一間美術學院。佢上到去前後逗留唔夠15分鐘，就攞住袋嘢走，出到門口臨走都記得同人講咗句：「恭喜發財！」落到街之後，君如開始邊行邊講電話，一直行到的士站上車走人。<br>採訪、攝影：梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>