<html><header><meta charset="utf-8"><title>志偉秋生打得過癮</title></header><body><h1>志偉秋生打得過癮</h1><p>黃秋生大戰曾志偉？明明係志偉個老死譚詠麟做和事老搞㷫秋生喎，原來對打場面係秋生同志偉拍緊《葉問─終極一戰》時嘅戲份，兩人拳來腳往成6小時，最後一take過順利完成，兩人仲大呼「打得過癮」。</p><p>魯芬BB玩咀嘴</p><p>而志偉、徐子珊等前晚喺沙田出席《2013我愛HK恭囍發財》嘅新春團拜，《我》片截至前日累積票房有1,515萬，票房唔過二千萬，志偉話：「OK啦，知死因咪好囉，都係咁上下。」至於係唔係搵葉玉卿再開戲，志偉話：「睇佢搞唔搞得掂佢老公先，不過都搞咗咁多年啦。」前晚魯芬BB玩得最開心，仲同工作人員玩咀嘴，望落真係啜到不知幾肉緊咁款。<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>