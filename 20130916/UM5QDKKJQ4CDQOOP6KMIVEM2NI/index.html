<html><header><meta charset="utf-8"><title>馮仁昭四圍超：善良老婆收養自來貓　陳豪狂讚茵媺 - 馮仁昭</title></header><body><h1>馮仁昭四圍超：<br>善良老婆收養自來貓　陳豪狂讚茵媺 - 馮仁昭</h1><p>懷胎五個月嘅陳茵媺（Aimee）喺加拿大養胎，佢老公陳豪噚日就喺灣仔出席活動搵奶粉錢，嚟緊中秋陳豪要同Aimee分隔兩地，佢話一直都有保持聯絡，間中傾吓視像電話，至於Aimee幾時返香港，陳豪問極都話遲啲，據知會喺月底返。<br></p><p>唔做怪獸家長
</p><p>Aimee明年初生得，陳豪話已經收到朋友送嘅嬰兒用品，粉紅定粉藍色呀？佢好醒目咁話：「中性。」唔肯爆BB性別。佢話𠵱家老婆喺舒服嘅環境安胎，仲讚老婆：「佢係最靚媽咪！」媽咪樣靚即係陀女？陳豪扮儍話：「唔知呢，仔女都OK，最緊要健康，Aimee健康、氣色都好。」佢話想小朋友有童心，唔要喺壓力下成長，所以唔會做怪獸家長。<br>而喺加拿大養胎嘅Aimee，噚日喺微博上載咗張貓相，透露屋企後園有十幾隻流浪貓等佢哋餵嘢食，又問：「係唔係好可愛呢？我愛死佢哋呀呀呀！」有傳自來貓係大肚婆陀男嬰嘅預兆，麥玲玲師傅話冇呢樣嘢，但無論自來貓狗都代表家宅磁場好，係好事。<br>另外，陳豪早前接受內地傳媒訪問講到Aimee，佢話：「我跟她其實都是天生比較非常合得來，一次吵架也沒有。感覺就只有一個，你就知道他就是我的老公，她就是我的老婆。總有一個人你會願意去為她犧牲！」冧到爆呀！<br>撰文：馮仁昭</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>