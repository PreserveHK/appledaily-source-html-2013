<html><header><meta charset="utf-8"><title>求驗客手記：曼城失分朗尼夜蒲開心</title></header><body><h1>求驗客手記：<br>曼城失分朗尼夜蒲開心</h1><p>《樂》因為爆頭而踢唔到英格蘭兩場世盃外嘅朗尼（箭嘴示），喺前日場英超神奇復出兼入1球，助曼聯主場贏水晶宮2:0；賽後仲約前隊友吉遜去Manchester House，仲玩到深夜1點20分先走。佢又踢聯賽又去蒲，唔怪得俾人話佢係詐死唔踢太公波啦。另外，曼城前晚喺英超作客史篤城打和0:0（下圖），繼反輸俾升班馬卡迪夫城2:3後又失分，今季兩場客場聯賽都贏唔到。呢場波曼城領隊比歷連尼留力踢歐聯，將阿古路等球星先列後備，間接令球隊失分。之前教過曼城嘅曉士好寸咁話：「可能佢哋認為出呢隊波，就夠喺我哋身上贏波。」</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>