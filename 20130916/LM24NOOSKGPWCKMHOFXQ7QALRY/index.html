<html><header><meta charset="utf-8"><title>隔牆有耳：大家樂　首賣公平貿易茶 - 李八方</title></header><body><h1>隔牆有耳：<br>大家樂　首賣公平貿易茶 - 李八方</h1><p>公平貿易產品，唔係咁易買到，但大家樂上星期就開始引入斯里蘭卡公平貿易果茶，標榜跟餐轉飲，斗零都唔使加；如果單買個飯就要加5蚊，同跟杯熱咖啡一樣，志在吸引多啲人去試。平時食慣有機食物嘅集團總監熊子弦話，要打破大家覺得公平貿易產品係中產玩意、一定係貴嘅觀念喎。<br>呢次計劃醞釀咗成年，話晒成本高過普通咖啡奶茶咁多，但又唔收貴啲，都要時間說服老細，多得之前集團旗下另一間連鎖餐廳意粉屋推南非公平貿易餐酒，反應夠好，先講得掂老細咋！<br>熊子弦話南非出產嘅餐酒唔算特別出名，初初都擔心啲客唔接受，點知顧客肯試之餘仲主動問公平貿易係乜嘢概念，令佢好鼓舞。話晒大家樂都係全港首間引入公平貿易產品嘅連鎖快餐店，熊子弦話果茶本身幾「入屋」，加上有上次經驗，好有信心今次會掂。<br>公平貿易果茶暫時有十個試點，主要分佈喺中環、尖沙嘴同銅鑼灣。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24  </p></body></html>