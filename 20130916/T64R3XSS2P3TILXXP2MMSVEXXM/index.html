<html><header><meta charset="utf-8"><title>柏案驚奇：搞「旺」主場 - 方栢翹</title></header><body><h1>柏案驚奇：<br>搞「旺」主場 - 方栢翹</h1><p>新一季港甲踢了兩周，暫看各方不少新嘗試效果均不俗。首先是旺角主場，兩支以此為主場的球隊中，傑志固然已是擂台躉；銳意大搞的飛馬亦不遑多讓，每逢於旺角場比賽，均大肆佈置，連更衣室都變成一片黃色，還有開波前「媲美」英超質素的出場陣容錄像、半場司儀帶動氣氛等，確是真正顯示何謂「主場之利」，上仗更「藉此」大炒南華5:3，勁！未知是否主場已「升呢」，連小食亭的啤酒都跳升至30大元一杯！不過由國內雜牌啤變成「可能係世界上最好嘅啤酒」，都叫「升咗呢」嘅！<br>球場一直是香港足運的重點，以香港就嚟郊野公園都要起樓的環境，共用康文署管理的球場比賽是唯一辦法。其實以近季經驗，如將軍澳、屯門、大埔、深水埗、香港仔等球場均有條件製造出熾熱主場氣氛，希望各大球會可參考「飛馬模式」，繼續搞旺。<br>另一新鮮事是足總官網的港甲經理人遊戲，據報已有逾7千人參與，所以大家入場睇波見巴利入波，除聽到「好嘢！南華！」之外，還會聽到「好嘢！我買咗巴利！」如果這7千人每周有一半入場睇實「自己隊波」的球員表現，入場人數已有很大幫助，是抵讚的新招。季前主場分配、電視直播等紛擾告一段落後，慶幸港甲還是有不少正面的地方。明晚傑志出戰亞協盃、下月香港迎戰阿聯酋，球迷們請「槍口對外」，繼續入場搞旺佢！文：方柏翹</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>