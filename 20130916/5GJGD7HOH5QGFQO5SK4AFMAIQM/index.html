<html><header><meta charset="utf-8"><title>隔牆有耳：迪士尼　哈囉喂唔請議員 - 李八方</title></header><body><h1>隔牆有耳：<br>迪士尼　哈囉喂唔請議員 - 李八方</h1><p>一班立法會議員早前接受國泰款待豪遊法國，惹嚟唔少批評，結果唔少議員道歉之餘仲要捐錢平息風波，就連國泰都被人質疑係咪賄賂議員。有議員話，呢件事嚇怕唔少企業同公司，包括香港迪士尼樂園喎，事關迪士尼舊年有免費招待議員入去玩哈囉喂，但今年就冇邀請嘞，唔係驚咗避免麻煩，仲有咩原因？八方向迪士尼中人打探過，佢哋話，唔係年年都招待議員，舊年有啫，前年都冇㗎，所以今年冇，都唔關國泰款待風波事嘅。唔知議員信唔信呢個答案呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>