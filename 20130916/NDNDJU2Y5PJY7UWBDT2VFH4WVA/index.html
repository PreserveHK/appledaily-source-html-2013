<html><header><meta charset="utf-8"><title>熊黛林做馬迷贏錢</title></header><body><h1>熊黛林做馬迷贏錢</h1><p>熊黛林及馬德鐘太太張筱蘭昨日到沙田馬場出席仁濟盃賽活動，穿上背心裙配珍珠鏈的熊黛林明艷照人，她說：「平日做嘢都有入過馬場，做觀眾都係第一次。」<br>不懂買馬的熊黛林更幸運地贏數百元：「我諗住支持吓仁濟盃嗰場，我唔識聽朋友講買2號，拎咗100蚊出嚟，收返400幾蚊呀。」她大讚現場氣氛很熱鬧，觀賞賽事期間，不少馬迷肉緊打氣，她說：「我比較斯文冇狂叫，不過最後都有叫出嚟，好玩過睇電視。」問她朋友有否趁機介紹男士？熊黛林笑謂沒想過：「場內的確好多成功人士，不過自己冇諗咁多呀，都係享受睇賽馬嘅過程。」<br>採訪：盧妹</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>