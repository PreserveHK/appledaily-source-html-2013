<html><header><meta charset="utf-8"><title>隔牆有耳：廠商會　訪台獲連戰接見 - 李八方</title></header><body><h1>隔牆有耳：<br>廠商會　訪台獲連戰接見 - 李八方</h1><p>台灣政壇近期好「熱鬧」，立法院長王金平同總統小馬哥嘅惡鬥，睇得唔少市民好肉緊。原來喺台灣政壇多事之秋，廠商會會長施榮懷率領60人代表團訪台四日，其間仲獲國民黨榮譽主席連戰、吳伯雄，親民黨主席宋楚瑜以及前海基會董事長江丙坤等猛人高規格接見。支持台獨嘅民進黨，就唔喺佢哋約見之列嘞！據聞本來佢哋有約王金平㗎，但對方話要出國飲喜酒，點估到最後王金平要為政治風波提早返台呢！原來廠商會對上一次訪台，已經係15年前嘅事；佢哋此行亦認識咗政壇明日之星連勝文。據知中過槍嘅連勝文健康唔錯，晚宴上滴酒不沾保養身體。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24  </p></body></html>