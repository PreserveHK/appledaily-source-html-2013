<html><header><meta charset="utf-8"><title>阿倫出口幫走音牧師</title></header><body><h1>阿倫出口幫走音牧師</h1><p>梅艷芳今年逝世十周年，「梅艷芳四海一心慈善基金」和「芳心薈」在西九龍中心合辦紀念展，昨日揭幕，阿梅生前好友譚詠麟和梅媽覃美金均有出席。對於張學友搞紀念阿梅演唱會，梅媽坦言：「佢哋有通知我，好多謝佢哋，學友搞，我好放心，啲錢一定可以做到善事，好過個國際歌迷會，唔知做咗啲乜嘢。」說罷忍不住嗚咽。而梅媽見到一班小朋友跳舞即勾起回憶，她說：「諗起阿梅細個跳舞嘅片段。」<br><br>大會安排牧師鄭守定帶領獻唱阿倫和阿梅的歌，鄭牧師唱到走晒音，阿倫出口相助，並在台上笑言：「天父係唔會怪你嘅。」阿倫正忙綵排演唱會，也抽空出席，他說：「同阿梅係兄弟，睇番佢啲嘢，只覺佢風采無人能及。」<br>採訪：胡比<br>攝影：陳順禎</p><p>足本收睇《亂噏24》謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>