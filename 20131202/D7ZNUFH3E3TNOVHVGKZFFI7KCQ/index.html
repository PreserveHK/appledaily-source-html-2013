<html><header><meta charset="utf-8"><title>安裝扶手廚櫃　教家居安全知識義工助長者完善新居</title></header><body><h1>安裝扶手廚櫃　教家居安全知識<br>義工助長者完善新居</h1><p>【蘋果基金撥款】<br>老友記少不免手腳不靈光，平日獨留家中更易生意外。鄰舍輔導會白田社會服務隊舉辦「石硤尾美善家居顯愛心」，由義工服務隊為一群新遷入石硤尾邨的弱勢長者於家中增設「看門小幫手」，按需要安裝扶手、層架及廚櫃等，讓一眾老友記住得開心又放心！<br>記者：陳潔儀</p><p>原為小販的黃伯（85歲），因風濕骨痛致行動不便，10多年前已退休，平日需依靠枴杖行動。他與妻子（80歲）原居於白田邨近14年，近來獲調遷至石硤尾邨，夫婦甚感欣喜，黃伯高興謂：「好開心呀！呢度（石硤尾邨）好新、好靚！」他十分滿意新安樂窩，義工服務隊也很快到訪黃伯家，並於其廁所安裝扶手，又在廚房裝設廚櫃。「有時去廁所都驚跣親，真係多謝晒啲義工；仲有個廚櫃好好，可以用嚟放雜物同碗碟，間屋整齊咗。」他笑呵呵地說。</p><p>「想為有需要嘅人做啲嘢」
</p><p>義工隊的鍾師傅（55歲）「手起鑽落」，轉眼間便於黃伯家中坐廁兩邊安裝好扶手，「都係手板眼見工夫，好容易！」他自豪地說。他稱，10多歲時便任裝修師傅，現已半退休，故希望空餘時可回饋社會，「屋企人以前受過一啲社福機構幫助過，所以我都想為社會有需要嘅人做番少少嘢。」他又笑指：「𠵱家有時做義工仲忙過以前返工，好充實。」<br>四年前從醫院雜工的工作崗位退下來的鄭師傅（64歲），退休後經朋友介紹下開始做義工，自言「平日多數搬搬抬抬」，是次首次跟隨鍾師傅為老友記安裝扶手，他高興地說：「見到班老人家開心，我就開心！一星期都會做兩次義工，空餘時間幫吓人都幾有意義㗎！」<br>機構服務主任呂君麟表示，活動於今年8月開始，為因清拆調遷受影響而搬到石硤尾邨的逾百戶老弱長者安裝扶手及層架等，他說：「好多時老友記安全意識比較薄弱，例如佢哋喺坐廁起身會用廁紙架借力，廁紙架好易成個甩咗就會整親，我哋會教佢哋，希望提高佢哋家居安全嘅意識。」他並感激蘋果日報慈善基金撥款逾16萬元支持該項活動。<br>「社福機構專戶」捐款編號：S0006<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0006">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0006">捐款記錄</a></div></p></body></html>