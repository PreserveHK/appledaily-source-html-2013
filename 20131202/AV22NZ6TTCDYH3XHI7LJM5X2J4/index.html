<html><header><meta charset="utf-8"><title>職場慧眼：醒未？ - 張慧敏</title></header><body><h1>職場慧眼：醒未？ - 張慧敏</h1><p>上周六《蘋果》有報道雲南一名二年級小學生，7歲的農村男童興語，因為家中沒有鬧鐘，擔心睡過頭上學會遲到，又怕遲到被老師責罵，於是冒着嚴寒晚上10點多背着書包摸黑出門上學去。小小年紀摸黑走到學校門口，想着都覺可憐。原本打算一直等到天亮學校開門，幸被好心路過村民發現報警，調查後揭發這位男童的母親幾年前離家出走，姐姐在縣裏上學，他和父親倆相依為命。<br>那天晚上因父親上夜班，獨留男童在家。家窮無鬧鐘，從家裏到小學要走三、四公里的路，思來想去，決定提早一晚出門。小興語說，他被發現時已在校門外等了四個小時，又怕又冷，只能在路燈下來回走動取暖。<br>民警有情，第二天帶一隻小鬧鐘探望興語，他欣喜地接過小鬧鐘，害羞地哽咽着，眼裏閃動晶瑩淚花。實在心酸，更加慨嘆！<br>同一天空下，送鐘即使不會被打肯定冇人會感動到喊囉！在人人家中有鬧鐘的香港，不過要來都冇用，萬般寵愛集一身的7歲港孩，即使服侍照顧周到連牙都有人幫手刷，被「人肉」珉馨提示請起身返學依然一樣唔肯起。</p><p>年級越高越放肆</p><p>看看人家雙非孩童，幾歲人仔不一樣日日花幾個鐘自己過關來返學？怕遲到怕被老師責罵？香港學生面不改容，年級越高越不把遲到及老師放在眼內，講真，校長都未使怕使怕老師？上到大學直頭肆無忌憚。住大學宿舍又如何？道理其實簡單到不得了，人攰就要瞓，唔瞓夠點識醒？唔識醒點識返學，上少一節半節課有問題嗎？教授個個識分好歹，激嬲未來棟樑難道不怕分分鐘飯碗不保？求仁得仁，安心繼續瞓，發千秋白日夢，快活不知時日過，醒唔醒，誰管得着？<br><br>張慧敏<br> http://www.facebook.com/HKcareerdoctor </p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>