<html><header><meta charset="utf-8"><title>馮仁昭四圍超：由櫃位進軍地舖　蔡少芬大賣童裝 - 馮仁昭</title></header><body><h1>馮仁昭四圍超：<br>由櫃位進軍地舖　蔡少芬大賣童裝 - 馮仁昭</h1><p>蔡少芬（Ada）同老公張晉近年嘅事業發展順利，有兩個得意妹楚兒（湯圓）同信兒（包子）組成幸福家庭，Ada乘勢開創另一事業，佢早前同朋友合資推出童裝品牌「童夢工場」，喺金鐘及銅鑼灣百貨公司設櫃位，雖然只係開咗兩個幾月，但話咁快月中會喺尖沙嘴山林道開地舖喇！</p><p>囡囡做生招牌</p><p>Ada日前喺電話中話：「今次租地舖會貴啲，但價錢都算合理，金鐘嗰邊生意好，食住個勢嘛，希望喺聖誕節前開張，除咗可以快啲做生意外，亦都想啲小朋友有得扮靚靚過個精采聖誕節。」咁今次再投資幾多錢？Ada話：「唔使再夾錢，開地舖係我哋計劃之內，希望將來唔同地區都有分店，不過會逐步嚟，打好基礎先，同埋我哋亦好注重產品嘅質素。」<br>為咗盤生意，Ada親力親為，不時巡舖緊貼顧客心意，佢仲講笑話：「我就賣樣做生招牌，湯圓同包子就幫手賣萌！」呢兩個得意妹確係幫到手㗎。<br>撰文：馮仁昭</p><p>足本收睇《亂噏24》謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>