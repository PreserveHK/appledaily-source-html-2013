<html><header><meta charset="utf-8"><title>封殺令禍及生意　徐淑敏與TVB解約</title></header><body><h1>封殺令禍及生意　徐淑敏與TVB解約</h1><p>現年29歲的徐淑敏（Suki）於09年下嫁富商黃浩，婚後育有兩個可愛女兒，Suki不止一次透露有意退出娛樂圈，繼而從商，但一直只聞樓梯響。最近壹傳媒遭無綫無理封殺，連累Suki上周四為其創立的SÈVE護膚品牌舉行一周年慶祝活動無機會見報宣傳，據悉無綫曾要求Suki不要邀請壹傳媒到場採訪，令Suki左右為難。</p><p>直認「好揼心」
</p><p>Suki與傳媒關係一向友好，為助其生意發展，她痛定思痛決意與無綫提前解除經理人合約。據悉雙方仍有四年約，早前Suki主動要求解約，老公黃浩當然全力支持，不介意出錢幫老婆回復自由身。<br>記者昨日致電Suki，她有點為難說：「都仲係嘅（無綫藝人）。」不過她承認已傾談解約事宜，但否認封殺事件是導火線，她說：「唔係，我講咗要求後先發生呢件事，𠵱家處理中，老公都好支持，主要係想做番自己business，覺得可以方便啲，我又唔係話特別有興趣做幕前。」<br>至於是否全面退出幕前演出，Suki說：「退出呀，如果可以幫到我啲生意嘅話。」是否介意壹傳媒沒有採訪？她直認：「係呀，好揼心，上個禮拜搞一周年，請日本名模藤井Lena嚟好貴，𠵱家無奈㗎，從商業角度梗係想多啲報道啦，唉，唔知點講。」<br></p><p>全心做商人
</p><p>問Suki解約金額多少時，她說：「我哋好和平咁處理緊，其實佢哋有工作搵我，例如做節目嘉賓我都OK，就算之後解咗約，我都唔會去其他電視台，佢哋幫咗我咁多，我目的唔係要去其他電視台發展，只係想做個商人。」黃浩早前以二億元收購免費報章《都市日報》，做新晉傳媒大亨，Suki當然不志在電視台的「雞碎」人工。<br>此外，前日凌晨，Suki與老公現身中環蘭桂坊，穿上淺啡色乾濕褸的Suki騷修長美腿，不知是否Suki有點累，她邊行邊用手托住下巴，老公黃浩則攬住其纖腰，表現恩愛。兩人全程由兩名外籍保鑣護送，之後在鏞記附近上車，黃浩先安排車輛接送朋友，之後再與Suki乘坐七人車離開。<br>採訪、攝影：嵐山、吳耀輝、潘冠恩</p><p>足本收睇《亂噏24》謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>