<html><header><meta charset="utf-8"><title>隔牆有耳：<br>7號警護狼英瘦晒 - 李八方</title></header><body><h1>隔牆有耳：<br>7號警護狼英瘦晒 - 李八方</h1><p>每個警察都有一個冧巴跟身，呢個冧巴對你嘅當差生涯都好重要㗎，尤其係做軍裝，有時好多人都會認冧巴多過認名。好似噚日喺將軍澳明愛學校有單向狼英示威咁，有社運人士細心一睇，發現喺現場維持秩序嘅其中一位阿sir，膊頭個冧巴得一個7字（圖）。好一個lucky seven。八方以為香港得7號差館啫，估唔到仲有7號差佬。<br>社民連吳文遠都算眼利，喺網上睇到呢張相，認得自己見過7號差人，當時對方做PTU，可能都慣咗俾人講佢個編號，所以對人哋嘅議論，都算友善。文遠話覺得7號黑咗、瘦咗，估唔到因為狼英民望咁低，令到阿7號sir調咗去將軍澳，都要應付示威者。</p></body></html>