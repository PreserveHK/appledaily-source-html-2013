<html><header><meta charset="utf-8"><title>隔牆有耳：<br>河蟹大龍鳳　黑哨咀元秋 - 李八方</title></header><body><h1>隔牆有耳：<br>河蟹大龍鳳　黑哨咀元秋 - 李八方</h1><p>民建聯元秋（蔣麗芸）同佢個「同黨」黑哨曾鈺成呢兩日牛一，早幾日元秋不滿身兼立法會主席嘅黑哨「蝦」佢，公開喺議事堂批評佢發言離題，搞到二人面阻阻。噚日續會元秋再發功提規程問題，但一開口就話呢個問題《議事規則》冇列明，就係有議員唔開會算唔算抗工，希望曾鈺成再用「無字天書」92條裁決喎，黑哨毫不客氣話「絕對唔會咁做」，再次令元秋面目無光。<br>民記早前預告噚日會搞個和諧生日party，切個和諧餅，修補二人關係。黑哨愛徒李慧琼預先訂咗個有剪刀圖案嘅蛋糕贈興。雖然經過朝早一輪攻守，但黑哨都交足戲同元秋展現「同黨」之情，吹蠟燭前竟然肉緊向元秋獻吻，元秋即時笑逐顏開，佢事後仲話：「唔驚喜，不過擔心，唔知阿嫂點諗。」</p></body></html>