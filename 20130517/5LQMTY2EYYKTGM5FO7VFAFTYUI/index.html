<html><header><meta charset="utf-8"><title>隔牆有耳：<br>菲國女超人救性奴 - 李八方</title></header><body><h1>隔牆有耳：<br>菲國女超人救性奴 - 李八方</h1><p>喺唔少發展中國家生活嘅女性，經常受到各種各樣嘅欺凌同操縱，我哋熟悉嘅菲律賓，估計有超過十萬名少女被販賣，細細個就開始被操縱賣淫。有啲海外不道德客人，用錢喺網上任意擺佈佢哋，逼佢哋出賣身體表演，滿足淫念。八方想講，窮唔係罪，點解人哋個女生出來要做性奴？<br>菲律賓女人塞西莉亞（Cecilia Flores-Oebanda）超級有吉士，91年成立米沙鄢基金會Visayan Forum，致力對抗人口販賣，高呼菲律賓女人係有尊嚴嘅，「我們是不賣的！」<br>多年來塞西莉亞救助咗七萬幾個受害少女，仲成功拉攏拳擊巨星兼國會議員帕奎奧（Manny Pacquiao）加入戰線。<br>呢個反對現代奴隸嘅真實故事，由CNN國際新聞網絡拍成兩小時紀錄片《The Fighters》，分上下集於5月17日星期五同5月18日星期六香港時間晚上7時首播。</p></body></html>