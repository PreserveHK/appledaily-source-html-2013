<html><header><meta charset="utf-8"><title>陳慧撐佔中　籲勿放大恐懼</title></header><body><h1>陳慧撐佔中　籲勿放大恐懼</h1><p>佔領中環，由我做起。首批表態佔中支持者、著名作家陳慧指出，縱然參與者最終或面臨監禁，但整個佔中運動的精神是推動商議式民主，達至真普選，希望最終毋須出現佔領中環的局面，呼籲外界勿將恐懼放大，「出年7.1可能中環冇嘢發生，我哋係去咗慶祝」。</p><p>陳慧昨日接受商台節目訪問時表示，雖非社運人士，但一直有參與遊行集會發聲。有些人聽到佔中的反應是與以往佔領運動混淆，「總之唔好搞到我，唔好阻我做生意」。今次佔中出於港人的善意爭取真普選，目標與佔領華爾街或滙豐不同。<br>陳慧又以男友不聽電話比喻港府不理普選訴求，她表示：「佢唔聽電話，我就不停打。唔對路，我就去屋企門口等你，唔係要霸你間屋、整爛你間屋」。</p><p>「每個人都可以做多啲」</p><p>她今次參加佔中是由小我做起，希望為香港做得更多。在一個公平公義的社會，市民可以靠一張選票發揮對社會應有的影響力，「大家見到facebook貼圖過癮就分享，仲可以做乜？我打去特首辦佢都唔會理我。如果你覺得呢樣嘢係好，係咪應該同身邊人討論一下？每個人都可以做多啲」。<br>陳慧見證六七暴動、反貪捉葛柏運動，爸爸更參加罷工，看着香港一直進步，「過去一定係過咗去，唔係要番塊（英國）旗。我哋要諗香港未來係點」。她建議市民先閱讀戴耀廷的文章，再決定是否支持佔中。<br>對於佔中義工陳玉峰忽然因兩年前的7.1遊行而被控非法集會，陳慧說：「每一次出街遊行，都有可能犯法。市民遊行係出於善意，只要有衝突就拉得。如果出現咁蠢嘅事，你哋就驚、反棄，香港係咪以後就咁生活落去？」</p></body></html>