<html><header><meta charset="utf-8"><title>隔牆有耳：<br>艾未未《奶粉國》曝光 - 李八方</title></header><body><h1>隔牆有耳：<br>艾未未《奶粉國》曝光 - 李八方</h1><p>維權人士艾未未嘅最新作品噚晚喺「疫年日誌」開幕禮亮相，名叫《奶粉國》，單聽個名好有氣勢，睇埋展品，真係叫人感慨萬千，令中國人有點抬不起頭來嘅感覺。<br>2,000罐奶粉砌成一個中國地圖，卻顯示到呢個泱泱大國，原來係出產食到人會變大頭BB嘅毒奶粉王國；再由毒奶粉延伸至近期嘅搶奶粉反中情仇。<br>呢個名為「疫年日誌：恐懼、鬼魂、叛軍、沙士、哥哥和香港的故事」展覽，噚日係Para/Site藝術空間開幕，展期至7月20日。展覽以2003年春天影響香港嘅事件為起點，追溯不同歷史片段。參展者除咗艾未未之外，仲有洛楓、陳翊朗及陳瀅如等約20個單位。</p></body></html>