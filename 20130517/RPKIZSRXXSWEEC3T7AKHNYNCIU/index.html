<html><header><meta charset="utf-8"><title>蠱惑高寶　結業有預謀</title></header><body><h1>蠱惑高寶　結業有預謀</h1><p>【特稿】<br>碼頭工潮寫下香港工運史新一頁，有碼頭「資深」工友直言看盡過去20年罷工行動，今次工潮最「古怪」。種種迹象顯示，外判商高寶早就因保險問題準備「摺埋」，只不過是藉工潮令人手重新洗牌，順便換血，若HIT和外判商有心解決問題，工潮根本過不了三日。</p><p>原因為買不到保險
</p><p>在碼頭工作了20年的阿明說︰「罷咗幾日工，冇晒聲氣，成個碼頭好靜，點解啲in機同out機全部裝修緊嘅？點會揀呢個時候裝修？高寶點解會簽半年合約？其實根本HIT一早有部署。」<br>他相信，高寶早就準備結業，原因是買不到保險，「佢加loading人哋都唔畀佢買，咁摺咗咪最方便囉，根本一早就預咗摺埋，你睇吓嗰幾個福祿壽，邊度係傾㗎啫，又話食藥又話屙尿又話買馬，都唔想傾」。他又指，外判商在工人中放了很多「針」，早就知道會罷工，「佢話因為工潮摺埋，又唔係炒你，又唔算秋後算賬，之後又嚟嚟去去係嗰班人做番，仲可以揀你，老嘅又唔請，入咗黑名單又唔請，做數唔靚唔係fit馬又唔請，咪玩到你氹氹轉囉。」<br>《蘋果》記者</p></body></html>