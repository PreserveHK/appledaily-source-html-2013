<html><header><meta charset="utf-8"><title>孫佳君一步一驚心</title></header><body><h1>孫佳君一步一驚心</h1><p>【中環】大前日傍晚6點幾，孫佳君喺中環蘭桂坊附近出現，雖然天色已經黑黑哋，但係化晒妝、搽晒唇膏嘅佢仲戴住黑超，所以都幾惹人注目，不過佢一身好娘嘅打扮，未必有人認得出佢係明星囉。孫佳君好小心翼翼咁過馬路，然後上咗一棟大廈買嘢，大約15分鐘後就攞住個膠袋落嚟，因為天黑晒咁滯都仲戴黑超，所以着住高踭鞋嘅佢落樓梯時一步一步咁落，明顯特別小心。<br>採訪、攝影：吳耀輝</p></body></html>