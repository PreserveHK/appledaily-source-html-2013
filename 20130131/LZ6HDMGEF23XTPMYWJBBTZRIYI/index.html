<html><header><meta charset="utf-8"><title>是我小時候：陳敏之險切索腿</title></header><body><h1>是我小時候：陳敏之險切索腿</h1><p>陳敏之的童真可謂少之又少，就連她亦坦言較早熟，更因一雙長腿被同學取笑，而想切短雙腿。身為姐姐的敏之，十歲已學識煮餸照顧弟弟，故兩姊弟感情十分要好。<br>撰文：王崇穎<br><br>自小已高人一等、擁有一雙修長美腿，原來絕非一定屬開心事，陳敏之坦言因家族遺傳，令她求學時身高已很突出，曾一度認為自己是怪獸，她說：「因為同班同學都好矮，搞到我好似怪獸，仲要成日俾人笑我死高妹，我試過返屋企問阿媽可唔可以切短對腳，阿媽仲同我講話我儍㗎，大個之後就會令人好羨慕。」</p><p>偷帶弟遊荔園</p><p>中學時期的敏之同樣因一雙美腿，令不少高年級的男同學拜倒裙下，她說：「以前好多人追㗎，不過當時都唔敢拍拖，入行之後就冇人敢埋身。」除了身形高人一等外，她直認連思想都較同齡女生早熟，十歲已煮得一手好餸：「因為屋企人要搵食，所以我要照顧細佬，仲試過切親手指打畀媽咪問點算，不過當時都好鎮定。」<br></p><p>敏之自言雖然得很少童真，但依然有不少值得回味的童年事，她最愛與家人到荔園玩，敏之試過因家人返工，十歲的她帶着弟弟由沙田出發到荔園，回想起亦津津有味。敏之表示童年與弟弟相處時間較多，更不時整蠱他，敏之說：「我試過幫佢化晒妝，戴披肩一齊扮香港小姐，大個之後佢睇番啲相，都有少少嬲我。」敏之十分珍惜與家人共處時光，雖然父親於03年過世，但打開相簿翻看舊照，依然暖在心頭。</p></body></html>