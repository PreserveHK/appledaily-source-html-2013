<html><header><meta charset="utf-8"><title>求驗客手記：<br>迪肯尼奧保飯碗 - 求驗客</title></header><body><h1>求驗客手記：<br>迪肯尼奧保飯碗 - 求驗客</h1><p>【樂】<br>英甲史雲頓喺名將領隊迪肯尼奧帶領下，今季聯賽打得唔錯，𠵱家排緊第3，有希望可以升上英冠；不過，由於球會欠債高達1,300萬鎊（約1.6億港元），可能喺呢兩日正式被清盤。一旦清盤，因為全隊成員將會公開任人買，而迪肯尼奧亦有可能飯碗不保。好在臨危之際，喺周三有財團走出嚟話有意收購，史雲頓似乎有救。</p></body></html>