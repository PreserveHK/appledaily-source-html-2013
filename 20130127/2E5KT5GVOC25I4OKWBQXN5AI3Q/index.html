<html><header><meta charset="utf-8"><title>趣趣地：<br>
曼車球員網上尋歡</title></header><body><h1>趣趣地：<br>
曼車球員網上尋歡</h1><p>英國有個叫UndercoverLovers.com交友網站，專幫啲已婚人士偷食，搵秘密情人。佢哋日前大爆有超過40個球員做咗佢哋會員，其中12個來自英超，發言人話：「為咗保障客人私隱，開名就一定唔得㗎喇！但係我可以同你講，有個踢緊曼聯，仲有個踢緊車路士。」佢另外透露，有19個會員踢緊英冠，8個踢英甲，5個踢英乙。</p></body></html>