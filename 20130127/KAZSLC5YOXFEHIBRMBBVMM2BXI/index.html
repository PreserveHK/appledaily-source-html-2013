<html><header><meta charset="utf-8"><title>大肚林嘉欣巨躉現形</title></header><body><h1>大肚林嘉欣巨躉現形</h1><p>【中環ifc】今年34歲嘅林嘉欣大前年喺加拿大同導演袁劍偉結婚，同年誕下囡囡Kayla，舊年12月佢出席公開場合時宣佈再懷第二胎生蛇B，預產期係今年5、6月。懷孕後嘅嘉欣甚少出席公開場合，專心留喺家中養胎。<br>不過嘉欣前日下晝5點半左右，撇甩Kayla同老公，單拖去中環ifc間city'super掃貨，雖然嘉欣𠵱家個肚未算好大，但體形都暴脹唔少，尤其係個下圍，喺後面睇都幾勁，相信佢生完之後都要好好努力喼弗。</p><p>邊行邊休息
</p><p>嘉欣喺超市行咗一陣就狂掃一大堆食物，當中有麵包、零食等，佢畀完錢就即刻行去停車場攞車，不過嘉欣腹大便便拎住一大袋嘢都好吃力，其間佢都要放低袋嘢休息。單手拎住成袋重嘢嘅嘉欣去到停車場，見到記者拍照時都好大方揮手同打招呼，之後佢就自己揸車離開。其實大肚嘉欣咁樣拎重嘢真係好易整親腰骨，下次真係要叫埋老公幫手先得。<br>採訪、攝影：楊浩賢</p></body></html>