<html><header><meta charset="utf-8"><title>自己編寫教材　<br>
不設考試　最重要實用</title></header><body><h1>自己編寫教材　<br>
不設考試　最重要實用</h1><p>在家上課的模式很多，有人信奉自由發展，天天行山、上網，讓孩子透過大自然與自學，探索知識根源。阿Cam一家屬於半自由一族，一般會按着預先編訂的時間表進行，但若生病、探親、外出比賽，又或突然發現一些好玩的玩意，時間表會被暫時擱置。</p><p>學寫年宵攤檔計劃書</p><p>數學、科學與中文是每天的必修科，前兩科主要依據專供在家上課家庭選購的Oxford Learning教材，一科一年約需200至300多英鎊，折合港幣約2,500至4,000元，若選購六至七科，一年使費兩萬多元，與直資學校學費相若。阿Cam選擇只買自己最沒把握的兩科，其他科目則自行編輯。譬如元旦日她忙於以農曆新年為主題，設計未來數個月的主題活動課程，「可以講中國曆法、十二生肖、天干地支，可以講唔同地方嘅過年食品、裝飾同習俗，又或者討論何謂去舊迎新，當中已經包括天文、地理、文化、藝術、德育。我唔會要求佢哋強記，只係想知識面可以廣闊啲。又譬如有啲年宵攤位冇人競投，可以設計吓如果有錢開檔會賣乜，要寫一個計劃書，當然唔會預期佢哋寫到天花龍鳳。」拍照當日，一家人正在一張桌面大的自製香港地圖上，點出全港花市位置。<br>整個課程不設考試，教學也以實用為主。「我會睇到底佢哋將來生活需要識啲乜，譬如打字、煮飯。至於學科，加減乘除係基本常識，但條數再大啲，用計數機已經得，一味計得快係用嚟考試，日常生活唔會咁。又譬如科學，好多喺實驗室進行嘅課堂，其實喺廚房已可做到。火有唔同顏色係常識，但唔一定要用bunsen burner（本生燈）教。」那如何釐定學習進度？「其實父母會知，唔好吓吓以為老師、教育界嘅觀察先準確，譬如文莉好鍾意寫作，明顯將來係會走文字路線；文思就鍾意藝術。當然，唔可以截斷佢哋將來做科學家嘅可能性，但只要有興趣，有機會可以喺大學繼續讀，亦都可以在職培訓。」</p></body></html>