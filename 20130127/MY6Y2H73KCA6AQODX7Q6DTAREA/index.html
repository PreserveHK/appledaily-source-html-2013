<html><header><meta charset="utf-8"><title>Cyril企街噴煙</title></header><body><h1>Cyril企街噴煙</h1><p>【中環】日本魔術師Cyril早排嚟咗香港之後好似冇走過，日前下晝4點幾又見到佢現身中環，仲去咗櫃員機度㩒錢。之後就企埋一邊食煙，不過見佢支煙有煙出不過冇火，原來係電子煙。早排有報告話呢類電子煙好易致癌，唔通Cyril唔驚嘅？食完煙佢行咗去附近嘅街市，見到啲番茄仲買咗成袋返酒店，見佢身形肥咗唔少，可能香港嘅美食太吸引。<br>採訪、攝影：陳辰、楊浩賢、吳耀輝</p></body></html>