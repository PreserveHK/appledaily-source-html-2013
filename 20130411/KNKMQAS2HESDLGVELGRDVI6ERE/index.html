<html><header><meta charset="utf-8"><title>劉曉慶男友做阿四</title></header><body><h1>劉曉慶男友做阿四</h1><p>【北京】內地藝人劉曉慶自從離婚之後，近年同助理兼經理人易綱傳拍拖，不過當事人死口唔認。早幾日劉曉慶喺北京同兩位姊妹喺飯店聚會，佢位緋聞男友易綱都喺度。食完晚飯後易綱率先行出門口，主動幫劉曉慶佢哋開門，大晒紳士風度，打扮優雅嘅劉曉慶就一邊玩手機、一邊睇朋友部平板電腦，佢哋仲圍埋一齊細聲講大聲笑，呢個時候易綱已經揸車駛到佢哋面前，劉曉慶同姊妹道別後，佢哋兩個就返咗劉曉慶屋企。<br>撰文：李森</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>