<html><header><meta charset="utf-8"><title>呂慧儀壽包賀志偉60歲</title></header><body><h1>呂慧儀壽包賀志偉60歲</h1><p>下周日（14日）是曾志偉60大壽，無綫為他搞的賀壽節目《志在高興　志偉大派對》昨晚於灣仔會展舉行，節目將於志偉生日當晚播出。昨晚筵開60席，志偉獲數百位好友捧場，包括黎明、劉嘉玲、周杰倫、陳慧琳、李麗珍、羅明珠、六嬸方逸華、應采兒和陳小春以及曾傳緋聞的關淑怡與張美妮等。當中呂慧儀、孟瑤和滕麗名皆性感出席，而志偉要求朋友的賀禮都轉作現金捐贈慈善機構。<br>曾與志偉傳不和的楊受成首位到賀，志偉識做地親自迎接，講到心願，志偉說：「我想搞個平台叫綠寶，專畀55歲至60歲嘅退休人士用，等佢哋退休後都可以生活精采，自己以呢樣嘢回饋社會。」<br>呂慧儀昨晚性感上陣，露出胸前兩個「壽包」，但因衣服太緊令胸部壓扁而被記者取笑，呂慧儀笑言：「好辛苦㗎！純天然係會搓圓㩒扁。」另外，因黃浩事件傳與志偉不和的梁漢文昨晚有份表演，問到是否破冰？梁漢文說：「我自己唔記得件事。」</p><p>黎明送金句</p><p>黎明對於前妻樂基兒傳再婚，黎明說：「喺人哋生日會唔回應太多，傳聞嘢問番傳聞嘅人。」他又否認有拍拖。節目開始，志偉的三個子女拖手自禮物盒現身，志偉則在台上感性地說：「本來唔想搞派對勞民傷財，但後尾都係想同觀眾分享，大家唔好再諗咁多以前嘅嘢，應該要做好𠵱家，活在當下，日日都咁開心。」志偉的家人都坐在主家席為他打氣，另外，已跳槽香港電視的黃日華、元華亦是座上客，但相信在無綫螢幕出鏡的機會是零。<br>採訪：何慧斯、王崇穎<br>攝影：陳順禎、陳慧安</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>