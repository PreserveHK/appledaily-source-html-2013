<html><header><meta charset="utf-8"><title>曾江慢遊老銅</title></header><body><h1>曾江慢遊老銅</h1><p>【銅鑼灣】喺電影《竊聽風雲2》裏面飾演股壇大鱷、粵語片年代當紅小生曾江，喺戲裏面佢指揮若定嘅老戲骨風範令人印象深刻，唔講唔知佢今年已經77歲。前日5點左右一頭銀髮嘅曾江叔，單拖孭住背囊沿住禮頓道行，以佢一把年紀行起上嚟雖然有啲一拐一拐，但起初都唔算行得好慢，望落仲好有霸氣，不過行咗半條街佢終於要停低唞唞，之後佢轉咗入黃泥涌道一間會所，可能約咗人飲茶。<br>採訪、攝影：梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>