<html><header><meta charset="utf-8"><title>被睇中夥小儀重演爭產故事顏福偉寸陳振聰貪心惹禍</title></header><body><h1>被睇中夥小儀重演爭產故事<br>顏福偉寸陳振聰貪心惹禍</h1><p>商人陳振聰偽造及使用華懋已故主席龔如心遺囑罪名成立，昨日被判監12年。原來陳振聰的「傳奇故事」不但引起全城關注，更惹來不少電影人「垂涎」，欲在案件告一段落後爭拍有關陳振聰與龔如心的電影。蕭定一意屬樣貌激似陳振聰的顏福偉夥拍阮小儀，重演陳爭產的故事，顏福偉（福仔）昨得悉後，以短訊寸爆陳振聰：「貪心只會帶來更多的煩惱和痛苦。」</p><p>華懋集團創辦人王德輝90年被綁架案，曾先後被拍成電影《重案組》及《綁架黃七輝》，07年華懋已故主席龔如心病逝，曾有電影人想開拍有關「小甜甜」傳奇一生的故事。不過，商人陳振聰自爆與龔如心的一段愛情故事，以致他偽造假遺囑被判監、最終貪字得貧的下場更引人入勝，在昨日陳振聰因偽造及使用龔如心遺囑罪名成立，被判監12年後，不少電影人欲搶頭啖湯開拍有關陳振聰故事題材的電影，包括電影公司老闆蕭定一及電影《爆3俏嬌娃》的監製黃永峰等。</p><p>片商爭飲頭啖湯</p><p>蕭定一昨承認有意開拍以陳振聰為題材的電影，並意屬樣貌激似陳振聰的顏福偉扮演陳振聰，夥拍曾被網民指最適合扮演龔如心的阮小儀主演。蕭定一昨在電話中說：「有興趣拍呢個題材，男主角我覺得顏福偉好似，女嘅我睇網友話小儀最適合，畢竟呢段愛情故事係中年先開始，所以男女主角可以演到尾。」阿一預計電影製作費最少一千萬，他解釋：「因為劇情要交代佢哋奢華生活，千萬走唔甩！」<br>剛拍完電影《爆3俏嬌娃》的監製黃永峰，亦有意打鐵趁熱開拍陳振聰傳，搶飲頭啖湯，他昨接受電話訪問時說：「我哋呢幾日keep住開會，打算籌拍陳振聰傳，呢個真係城中熱話，大家對佢嘅愛情故事心中有數。我哋想改戲名《甜甜搵你愛》，呢個名唔係要影射人，只係想交代愛情故事好sweet。男嘅想搵陳山聰，佢嘅經歷演起嚟代入感大啲，對手就考慮配剛脫罩嘅龍小菌，因為佢畀人好神秘感覺，好貼近撲朔迷離嘅故事女主人翁。我哋打算拍呢段廿年愛情故事，女主角老版會換上夏蕙姨（黃夏蕙），觀眾睇戲都想睇重口味，導演想邀請好有喜劇感嘅林敏驄，成個製作預計一千萬左右。」</p><p>陳山聰不置可否</p><p>雖然被視為扮演陳振聰最適合人選，但顏福偉不感興趣，身在外地的他昨透過短訊回應：「你會認為我會拍嗎？我當然不會啦，請大家respect已故的人，我會為她念經，希望她早登極樂國土。」問到對陳振聰被判監12年睇法時，他回應：「貪心只會帶來更多的煩惱和痛苦。」至於被睇中扮龔如心的小儀，昨在電話中笑說：「我已經俾唐英年老婆取締咗㗎喎（曾被指激似唐英年太太郭妤淺）！如果真係嘅話就同公司傾囉，因為呢啲job，好多時都係公司決定。」對於陳振聰被判監12年，小儀則不予置評。<br>與陳振聰同被戲稱為「振山漢子」的陳山聰，昨在電話中不肯回應被邀扮陳振聰一事：「我冇回應，亦唔知佢判咗刑，唔好意思，我唔得閒，唔同你講住。」<br>採訪：林妃、比華利</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>