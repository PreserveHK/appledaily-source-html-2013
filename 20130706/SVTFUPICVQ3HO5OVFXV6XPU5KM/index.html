<html><header><meta charset="utf-8"><title>寧演賤精棄做靚仔</title></header><body><h1>寧演賤精棄做靚仔</h1><p>郭晉安在《熟男有惑》演賤精律師盧甦，02年在《戇夫成龍》演儍仔阿旺，安仔坦言喜歡嘗試不同的角色，他說：「我絕對冇問題，當年飾演阿旺都好成功，我覺得對演員會係一條好好嘅出路，令人感覺冇咁悶嘛，做小生係靚仔呀，但可以靚得幾多年呀？去到某個位係要喺角色上挑戰吓自己，令到觀眾對你有眼前一亮嘅感覺。」</p><p>讚敏之演繹創新</p><p>已經與陳敏之合作兩套劇集，安仔表示與她十分熟絡，對於無綫近期力捧敏之，安仔亦大讚她外形討好，他說：「佢外形上食到𠵱家興起嘅韓風，某啲鏡頭可以拍到佢好似韓劇女主角咁，加上佢有長腿夠高，而且佢演繹好創新，絕對有佢自己演繹嘅一套方法，我同佢合作絕對係天使與魔鬼嘅混合體。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>