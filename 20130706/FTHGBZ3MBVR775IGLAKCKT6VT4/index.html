<html><header><meta charset="utf-8"><title>笑對曾志偉　黃浩肯握手言和</title></header><body><h1>笑對曾志偉　黃浩肯握手言和</h1><p>商台前晚在金鐘舉行「命運交響廳」分享會，陳志雲、黃浩、徐淑敏（Suki）、C AllStar、少爺占及顧紀筠等均有撐場。<br>黃浩和太太Suki全程有保鑣護駕，對曾志偉涉嫌掌摑事件控罪獲撤銷，黃浩表示想用平和方法解決，事件已畫上句號。志偉曾叫他放下，黃浩說：「一早放低咗，最重要我同家人開心。」問兩人碰面會否尷尬？他說：「睇佢點啦，可能大家笑吓，好friend咁握手，同佢冇直接衝突。」而Suki早前揚言要退出娛樂圈，但黃浩卻不贊成說：「我想佢拍多啲旅遊同飲食節目，得閒仲可以陪埋佢去拍，有時電視台拍嘢，自己未必去得到。」Suki冧爆說：「老公做咗我fans，我日日食畀佢睇。」</p><p>嘟姐原名鄭裕西
</p><p>擔任司儀的鄭裕玲（嘟姐）在台上分享小秘密，自爆原名叫裕西說：「個名係由祖父所改，好彩當年我阿媽極力反對。」<br></p><p>最近C AllStar主音釗峰與張栢芝傳緋聞，釗峰被問用不用恭喜他？其他成員笑晒口，釗峰表現尷尬說：「係驚喜，唔係恭喜。」為何要戴口罩這麼鬼祟？他解釋：「覺得戴咗先係真正收工，自己私人生活。」他直言不懂處理，並無奈說：「𠵱家好攰。」是否接受姊弟戀？On仔搶答：「天梯咪講姊弟戀，年齡唔重要。」釗峰表示希望專注工作，不想對號入座。而少爺占下月3日會於澳門開talk騷，他表示會過澳門住幾日尋求靈感。<br>採訪：李珮洳<br>攝影：仇志德</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>