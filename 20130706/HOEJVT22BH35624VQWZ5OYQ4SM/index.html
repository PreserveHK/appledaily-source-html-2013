<html><header><meta charset="utf-8"><title>美聯集團黃子華百零萬　買廠廈　防守強</title></header><body><h1>美聯集團黃子華<br>百零萬　買廠廈　防守強</h1><p>美國聯儲局部署退市，連帶息口上升，股市風高浪急，政府辣招壓樓市，如果完全不投資，資產遲早被通脹蠶食，美聯集團董事總經理黃子華向來擅長尋寶，他教路買廠廈，「樓市存在太多不利因素，現時投資策略一定要保守，買最平物業，風險相對最低，一些細碼廠廈單位只係百零萬，呎價甚至平過建築成本，好租回報高，長遠更可博收購。」</p><p>樓價=成本價</p><p>今日投資過份進取只會增加風險，防守性強的物業最切合經濟大環境，細價的廠廈，是目前工商類物業中投資首選。「廠廈建築成本也要2,000幾蚊呎，即使舊廠廈收購價都要3,000幾蚊呎，但現時最平廠廈只係2,000幾蚊呎，咁平嘅樓𠵱家根本起唔到，當樓價已經係成本價，跌幅都唔會太多，個價冧唔到，而且供應唔多，競爭唔大，可謂坐和望贏夠穩陣。」黃子華表示，廠廈單位入門尺碼細，投資門檻低至200萬元以下，適合一般普羅大眾。今日要用200萬元投資物業市場，市場選擇極少，沙田第一城建築面積395方呎細單位，已升至300萬元，屯門白表居屋也要200多萬元。</p><p>未來具收購潛力</p><p>廠廈價錢平，未來亦具收購潛力。他分析說，「香港工業早已式微，近年住宅土地供應短缺，市區無供應，透過併購，住宅變住宅成本高，收購價萬幾蚊呎，故必向工業樓埋手，而且唔一定改住宅，九龍灣、觀塘及荃灣等廠廈，先後改成酒店、商場，政府為了擴闊土地，去年開始主力在工業區，改zoning做住宅，未來廠廈供應只會越來越少，樓價就越企得穩。」</p><p>用途廣泛　好租回報高</p><p>黃子華指出，廠廈用途非常廣泛，部份設有獨立洗手間，夠loading（負重），加上24小時可以自由出入，可滿足不同的私人用途，包括紅酒庫、band房、home office、試音室、影樓、畫室、hi fi房、配音室、迷你倉、甚至品牌outlet、泰拳館、桌球室、年青人創意工業等等。「曾經有個客人就買咗幾千呎廠廈擺滿大魚缸，養魚、養龍蝦、仲有其他海產，只係純粹觀賞，缸缸都咁大缸水，一般住宅同寫字樓負重根本唔夠，亦唔怕腥臭味會影響人。除咗氣味，強大嘅噪音喺廠廈都唔會有人投訴，三更半夜上band房夾band勁嘈都無問題，二、三千蚊呎，真係唔肉赤！」他稱，廠廈私人用途多，除買入自用外，由於租金平宜，租客入門亦較容易，每月廠廈租務成交約600至800宗。一個建築面積600餘方呎單位，月租僅6,000至7,000元，好租之餘回報亦高，租金回報高達5厘，早前買入回報更高至9厘。</p><p>最近細價廠廈熱炒</p><p>工商物業不受SSD及BSD影響，只受DSD限制，按揭降至只借四成，但對於細銀碼廠廈影響不大，最近出現細價廠廈熱炒，荃灣遠期工廈樓花DAN 6，推出幾日賣出九成，近日錄摩貨成交，投資者238萬元買入，建築面積493方呎單位，262萬元摩出，扣除DSD，持貨短短幾日賺近17萬元。黃子華稱，DAN 6摩貨賺錢，反映細銀碼廠廈有市場，買家一手向發展商買入摩出有得賺，不過接貨第二手業主因成本高，未必有錢賺。</p><p>下半年住宅睇跌兩成</p><p>展望下半年整體住宅樓市，黃子華認為，政府辣招扭曲市場正常需求，令成交量勁跌，加上收緊按揭，上車客及換樓客更難買樓。政府想樓價跌，增加供應，但推出一手新例，導致供應量減少。政府想少人買樓，卻推出5,000個白表免補地價中和威力。自從政府推出辣招後，樓價都未跌過，成交量就大瀉，情況剛好跟政府想法背道而馳，如果政府不撤招，加上外圍經濟轉差，下半年樓市將增添很多隱憂，他估計，住宅樓價兩成跌幅將會隨時出現，若觸發樓市向下跌的骨牌效應，下跌幅度更不易制止，將蒸發市民不少財富。</p><p>放盤推介：高威工業中心　高層583呎170萬</p><p>高威工業中心位於葵涌永建路16-20號，葵芳港鐵站有小巴途經，介紹的B座高層09室，建築面積583方呎，門口有玻璃門，內櫳間成1個大房及2個細房，裝修企理，設有獨立洗手間，並造假天花可當閣樓儲物，適合半倉式小型寫字樓。業主叫價170萬元，呎價2,916元，市值租金每月約8,000元，租金回報5.7厘。</p><p>放盤資料表</p><p>物業名稱：高威工業中心地址：葵涌永建路16-20號單位：B座高層09室建築面積：583方呎叫價：170萬元呎價：2,916元市值租金（每月）：約8,000元租金回報：約5.7厘資料提供：美聯物業（工商舖）電話：2920 3388</p></body></html>