<html><header><meta charset="utf-8"><title>編寫導演全才　廣播界拜服</title></header><body><h1>編寫導演全才　廣播界拜服</h1><p>【後無來者】<br>商台廣播劇《十八樓C座》監製馮志豐，在無綫處境劇《香港84》及《香港85》中做過李我的兒子。劇中李我飾演相士，他指現實中李我醫卜星相無所不曉，「李我叔仲識測字，平仄對對都係佢教我」。他更指李我錄音直播時，因為太多粉絲參觀，後期改關燈廣播，「李我叔話唔想啲人好似睇動物咁睇喎」。<br>馮志豐說：「佢（李我）同我講後生有錢過，到27歲人經歷過走難、老婆走佬，佢嘅經歷令佢嘅廣播劇故事咁豐富。」另外，李我原本習慣一人一燈在錄音室直播，不過後來慕名參觀的人多了，到後期改為關燈廣播以免被人當動物般觀賞。</p><p>當年地位等於今日俞琤</p><p>資深傳媒人黃天朗則師承李我，「我個藝名（黃天朗）都係師傅改，當年商業電台開台，佢係老總，地位直情係今日嘅俞琤咁。師傅公私好分明，覺得你做得到嘅就畀你做，而佢嗰種一人分飾幾角冇稿講古仔嘅方式，真係後無來者，除咗師傅我諗係得師母蕭湘可以做到」。<br>前副廣播處長吳錫輝用拜服形容對李我嘅感覺，「李我叔喺我心目中係一個廣播界嘅全才人，我𡃁仔識佢嗰時聽電台，佢由編、寫、導、播、演一個人，我哋真係做唔到，唔可能咁versatile（多才多藝）。對我呢啲後進嚟講係天才，真係拜服、折服」。<br>《蘋果》記者</p></body></html>