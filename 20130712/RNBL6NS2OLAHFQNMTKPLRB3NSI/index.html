<html><header><meta charset="utf-8"><title>體壇拾趣：國安大懵累虎哥齋坐</title></header><body><h1>體壇拾趣：<br>國安大懵累虎哥齋坐</h1><p>港足主力「虎哥」李志豪，前日響北京國安對廣東日之泉場中國足協盃，只能坐喺觀眾席睇波，令球迷睇唔到佢同日之泉嘅陳肇麒同梁振邦，呢3位港腳首次喺國內交鋒。據聞，國安準備畀志豪響呢場波「地標」，點知佢哋註冊時冇向亞洲足協攞國際轉會紙，淨係拎張香港足總畀佢哋嘅自由身證明，結果梗係註唔到冊啦，至於趕唔趕到周日對武漢就兩睇喇。</p></body></html>