<html><header><meta charset="utf-8"><title>葉翠翠鬼祟現身</title></header><body><h1>葉翠翠鬼祟現身</h1><p>【中環→銅鑼灣】葉翠翠有份拍無綫新劇《守業者》，前日接近黃昏6點，佢一個人扮到靚靚着住連身裙去咗中環，泊完車後就沿安慶台行，不過佢邊行邊講電話，仲企喺大廈樓下講到鬼死咁神秘，之後上咗一幢律師行同婦科林立嘅商業大廈。逗留半個鐘後，葉翠翠就攞番架車去銅鑼灣食飯，食完飯撞啱落大雨，佢擔住遮返停車場攞車，跟住就去將軍澳電視廣播城開工。<br>採訪、攝影：楊浩賢、吳耀輝、黃曉程</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>