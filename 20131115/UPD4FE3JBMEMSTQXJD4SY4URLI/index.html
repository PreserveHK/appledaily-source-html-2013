<html><header><meta charset="utf-8"><title>翠如BB驚變師奶</title></header><body><h1>翠如BB驚變師奶</h1><p>蕭正楠、黃翠如和黃智雯昨日在將軍澳電視廣播城為無綫新劇《師奶MADAM》試造型。驚見翠如BB變成師奶look，但原來已是劇中索女形象，必定令不少翠如迷嚇窒，她說：「呢個look好得意，師奶look會再求其啲。」當飾演兩母女的謝雪心和翠如合照時，更被曹永廉取笑：「唔知邊個係阿媽。」<br>蕭正楠捲入已婚富商玩畸戀名單中，他否認傳聞說：「寧願捱餓都唔會咁樣。」他說起以往當模特兒時遇上的難忘經歷，他說：「有次安排條褲畀我冇拉鏈，只有鞋帶穿住叫我出騷，太前衞，走出嚟點算，自己去買條T-back護一護先，自始發誓唔着T-back，好𠝹㗎。」安德尊前助手車厘子與鄧兆尊拍拖，安德尊稱不知道，間中會到祥嫂家吃飯，但未見兆尊帶女友現身。<br>採訪、攝影：卓寶花</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>