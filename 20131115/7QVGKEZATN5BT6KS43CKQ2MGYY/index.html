<html><header><meta charset="utf-8"><title>未準備好做人妻關之琳怕男友求婚</title></header><body><h1>未準備好做人妻<br>關之琳怕男友求婚</h1><p>關之琳昨日在中環IFC為珍珠品牌Mikimoto新店擔任剪綵嘉賓，久未露面的她大談與富商男友陳泰銘的生活點滴。早前有傳她將於明年情人節與男友結婚，問她是否已收到求婚戒指？之之澄清說：「唔係，報道唔係真嘅，𠵱家生活好開心，未到呢個階段，有好消息會通知大家，𠵱家唔會瞞，呢啲事每年都傳一次，大家可能擔心我嫁唔出，我就未有計劃。」</p><p>「工人惡過我」</p><p>其實二人已拍拖多時，還欠甚麼？之之說：「自己嘅感覺，不過緣份要嚟擋都擋唔住。」她再強調男友還未求婚，若對方求婚她會被嚇怕，她說：「如果係我會好驚，會走，𠵱家生活好好，好開心，再往前一步要付出更多，𠵱家未準備好，順其自然。」<br></p><p>之之提到男友時經常甜笑，再被問到情人節會否擺酒慶祝？她笑說：「我唔係咁浪漫，以前聖誕新年好興奮，但𠵱家唔係啦，好享受香港氣氛，中國人好鍾意熱鬧，𠵱家唔想往外跑，可能人變咗，以前好hyper，𠵱家好攰，想hea吓。」是否已準備好當少奶奶？她說：「我唔識煮飯，只識扮靚，搵個工人都要識訓練，我唔識，工人仲惡過我。」她續說：「我要求全職，乜都識，但冇諗過上烹飪班，我怕油煙，又鍾意食，身形膨脹。」<br>有指其男友已正式跟前妻辦理離婚手續，之之大方說：「照我理解唔係報道咁樣，台灣法律都唔係咁，唔想逐樣解釋，好無謂，總之我識佢時已經係single。」<br>採訪：盧妹<br>攝影：陳俊強</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>