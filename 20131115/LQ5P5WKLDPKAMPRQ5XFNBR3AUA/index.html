<html><header><meta charset="utf-8"><title>Taylor被打屁股搶鏡</title></header><body><h1>Taylor被打屁股搶鏡</h1><p>內衣品牌Victoria's Secret（VS）舉辦的一年一度時裝騷昨日在紐約舉行，觀眾都要拎定口水肩睇表演！今年由美國歌手Taylor Swift擔任表演嘉賓，她高䠷的身形比起其他VS天使一點也不輸蝕，一邊唱一邊行catwalk時更不停被其他模特兒拍屁股抽水，可謂搶盡風頭。<br></p><p>Cara拋胸玩足球</p><p>昨日舉行的VS騷共分了六個主題，身形高䠷的Taylor Swift於時裝騷開始時穿了一件靈感來自英國米字旗的舞衣，配合開場的「英國入侵」主題。大騷長腿的Taylor邊唱邊chok樣，絕對chok過同場的VS天使。期間Taylor更被經過的英國𡃁模Cara Delevingne抽水打屁股，Taylor亦提起美腿扮驚訝回應，相當調皮。好動的Cara則穿上了以足球為主題的內衣行騷。之後，Taylor又換上一件閃爆的連身短裙唱出歌曲《I Knew You Were Trouble》，不時手多多撩台上的天使，又拖着天使行天橋。</p><p>Candice戴閃鑽Bra</p><p>今年負責戴價值近8,000萬港元的鑽bra出場的南非模特兒Candice Swanepoel亦是全場焦點，她戴了白色長手套及紅色高踭鞋，凸顯鑽bra的光芒。Candice出場之前亦十分風騷，於後台企上枱上跳舞。而其他多名主將包括行了13年騷的Adriana Lima、Alessandra Ambrosio、Lily Aldridge及Karlie Kloss等都鬼火咁靚，睇到觀眾心花怒放。全場騷出動了67套衫、28對天使翼及40位模特兒。表演後，Taylor興奮地與一眾天使影合照。<br>撰文：丁焯敏</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>