<html><header><meta charset="utf-8"><title>拍拖濕平斷正萬寧哥哥撇女友快閃</title></header><body><h1>拍拖濕平斷正<br>萬寧哥哥撇女友快閃</h1><p>【銅鑼灣】喺台灣出世、拍廣告上位人稱萬寧哥哥嘅沈志明，早排就俾𡃁模唱佢雜食成性，拍過幾套戲《婚前試愛》、《喜愛夜蒲》同《潮性辦公室》之後暫時未有乜嘢新工作。大前日下晝接近3點，佢同女朋友戴住cap帽喺銅鑼灣行街，萬寧哥哥陪咗女友去睇女裝，不過佢女友睇得好投入，睇足半個鐘都未厭，搞到萬寧哥哥開始冇心機，卒之上咗一層自己去睇男裝。<br>不過講到行街買嘢同睇衫，男人真係輸幾條街，睇咗唔夠15分鐘，萬寧哥哥已經唔想再睇，惟有死死氣行番落樓搵女友，當然女友仲喺度埋頭苦幹緊。女友唔理萬寧哥哥，佢惟有企喺門口㩒手機打發時間，其間佢發現有記者影相，即刻火速行咗入去通知女友，然後自己就一支箭咁走咗。</p><p>長髮女大變身</p><p>萬寧哥哥女友依然不為所動，繼續揀衫再去畀錢，之後佢入咗洗手間，原來入去變裝，佢除咗頂帽換埋件新衫出嚟，以為冇人認得出，不過發覺唔成功，依然俾記者認到，佢惟有急急腳走入人堆中自我消失，應該係趕住同萬寧哥哥會合。<br>採訪、攝影：梁繼光</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>