<html><header><meta charset="utf-8"><title>千嬅介意被指世界女</title></header><body><h1>千嬅介意被指世界女</h1><p>【亂噏24　第19集】快將40歲的楊千嬅雖已為人妻人母，但因心境開朗，活像後生女，但她最介意被標籤為世界女。現在的她人生閱歷豐富了，演技亦提升到另一層次，她最想重拍《三更2之餃子》所飾演的中年婦，因她認為已能代入到角色。《亂噏24》足本版逢周四晚上11時播出，讀者可在 http://bit.ly/appletalk24重溫。 <br>撰文：馮國康、Sidekick</p><p>今集甫開始，倪匡便猛讚千嬅看似二十多歲，千嬅笑說：「你真係客氣同心腸好好呀！」能夠保持年輕容顏，除了靠化妝品，心境開朗才是良方，千嬅是性情中人，有時因此而得失別人：「我都試過踩呢啲嘢！成日遇到崩口人忌崩口碗！」說的難道是曾傳不和的填詞人黃偉文（Wyman）？</p><p>與Wyman不會生外</p><p>當年曾盛傳千嬅與Wyman在派對上因小事反面，自此不相往來。問千嬅可跟對方冰釋前嫌？她說：「認識就係一種感情，只有增多冇減少。𠵱家我哋有機會見番，唔會突然生外咗，因為冇必要扮嘢吖，真係識㗎嘛！」至於造成很多誤會，千嬅歸咎於娛圈的渲染：「我諗有好多唔識我哋嘅人煲大件事，娛樂圈容易渲染唔真實嘅是非，未必淨係傳媒，自己圈嘅人都好多嘢諗。」她表示假若還生氣，當日便不會挺着大肚亮相Wyman作品展：「呢個真係一個honour同情意結，我朋友作品展，有機會share到，好開心。」<br>在娛圈生存要承受極大壓力，肥佬黎認為明星能活得開心不易。千嬅坦承有不快時，最重要是懂得調節，她自爆以前因太直腸直肚，得罪了老闆而不自知。但她最介意一件事，就是被標籤為世界女，她說：「呢啲係家教同禮貌，唔通搵水潑你叫有型咩！」</p><p>千嬅曾與不少導演合作，蔡瀾問她與哪位最合拍？千嬅婉轉地答：「不如話挑戰性高啲，其實拍杜琪峯係有壓力。」肥佬黎反應最快：「因為冇劇本？」千嬅答得得體：「佢有劇本，但你要捉摸佢嘅節奏。」她遺憾以前拍戲沒有清楚掌握演員守則，有些事未經消化便去演。蔡瀾問到當日拍《三更2之餃子》會否難抽離？千嬅說：「嗰時30歲，做少女又核突，又做唔到女人嗰樣嘢，好尷尬！嗰陣好少人搵我拍戲，又開始對自己有懷疑，嗰段時間最難過。」</p><p>想再跟陳果合作</p><p>求突破，千嬅在《三》片扮演一名45歲的中年婦人，發現丈夫梁家輝有婚外情。她拍攝前已做足功課，但發現未經歷過那些階段，很難投入情緒。肥佬黎再問最想與哪位導演合作？她想了半晌也講不出答案，事關有太多導演未合作過，　她說：「如果揀個導演想再合作多次，我仍然覺得係陳果，因為套《餃子》我可以做好啲。」<br>肥佬黎問：「上次係幾多年前？《水餃》吓話？」被點中笑穴的千嬅喪笑：「《水餃》可以下次拍喎！」她透露拍《三》片已是十年前的事，現在已為人妻，能貼近女主角心態。</p><p>千嬅醫院學做人　被屈世界女最炆<br> http://bit.ly/talk241901 <br><br>夫妻各有私己錢　財政獨立少嗌霎<br> http://bit.ly/talk241902 <br><br>拍杜Sir戲最挑機　自認以前無演技<br> http://bit.ly/talk241903 <br><br>炒股最怕做明燈　每逢入市輸鑊甘<br> http://bit.ly/talk241904 <br><br>無人睇好丁嬅戀　結得成婚靠亦舒？<br> http://bit.ly/talk241905 <br><br>中女為求逼真　搵捉姦Auntie攞靈感<br> http://bit.ly/talk241906 <br><br>時光倒流拍陳果　千嬅保證實有火<br> http://bit.ly/talk241907 <br><br>踢爆與WYMAN反面內幕　真心老友冇猜度<br> http://bit.ly/talk241908 <br><br>潮流再興殭屍片　畢彼特都爭住演<br> http://bit.ly/talk241909 <br><br>比拼推理橋段　衞斯理大戰東野圭吾<br> http://bit.ly/tlak241910 <br></p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>