<html><header><meta charset="utf-8"><title>港股乏力彈　炒二三線股</title></header><body><h1>港股乏力彈　炒二三線股</h1><p>【本報訊】儘管聯儲局主席提名人耶倫的言論，或意味短期內退市機會不大，但恒指昨日反彈乏力，僅升185點，專家認為，恒指畢竟已由年中的低位累升逾3,000點，加上臨近月尾又擔心內地水緊，所以大戶不會集中火力在大價股身上，反之，資金寧願轉炒個別二三線如新能源、醫藥板塊，此情況或會維持至年底。</p><p>後市料上落整固</p><p>豐盛金融資產管理董事黃國英則指出，市面已回收了相當數量的牛熊證，暫時大市都沒有炒上或炒落的誘因。他說：「其實好多基金都已減咗啲磅，短期都唔會咁急買番嘢住，所以嚟梗個市會偏靜！」事實上，恒指昨日升勢乏力，升幅主要來自騰訊（700），其獨獻63點升幅，反映其他成份股升勢並不全面。<br>AMTD證券業務部總經理鄧聲興指，恒指早前升不破23500點阻力，技術上已顯示上升動力不足，而升不破此阻力後，後市應偏向上落整固格局。基本因素方面，鄧聲興認為港股未見有新利好因素可將港股再推升，加上內地臨近年尾又到水緊之時，難免又拖低港股。「睇番恒指同年中比，已升咗3,000點，同年初比，更加幾乎無跌過，所以基金唔會咁急於買貨，最多等到年尾粉飾櫥窗先至做嘢。」<br>資金近日轉炒二三線，醫藥、新能源、零售等板塊，當中以醫藥股最為突出，因內地傳強制原研藥降價，復星醫藥（2196）升5%，石藥（1093）創4.97元的兩年半高位，收報4.91元，升4.2%。黃國英指，恒指短期偏靜底下。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>