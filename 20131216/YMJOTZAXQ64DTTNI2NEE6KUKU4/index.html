<html><header><meta charset="utf-8"><title>求驗客手記：伊度奧唔認餅印女</title></header><body><h1>求驗客手記：<br>伊度奧唔認餅印女</h1><p>車路士前鋒伊度奧（小圖）腰纏萬貫，但係唔認親生女？係呀！據英國《太陽報》指，32歲嘅伊度奧喺11年前仲踢緊西甲馬略卡嗰陣，搞到大佢11年嘅意大利籍女朋友安娜（左）有咗，但二人之後分咗手。雖然BB女安妮（右）出咗世之後，安娜不斷追伊度奧贍養費，但後者對佢哋不聞不問，就算兩母女追到英格蘭，伊度奧都唔肯見佢哋。安娜忍無可忍咁向報紙爆大鑊，話咁多年伊度奧爭佢超過10萬鎊贍養費，又要求伊度奧一次過畀180萬鎊佢，作為安妮嘅未來生活費！講真，伊度奧同安妮成個餅印咁樣，佢好難唔認個女喎。</p><p><br>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>