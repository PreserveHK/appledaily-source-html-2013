<html><header><meta charset="utf-8"><title>隔牆有耳：Eason賀彭國柱做老襯 - 李八方</title></header><body><h1>隔牆有耳：<br>Eason賀彭國柱做老襯 - 李八方</h1><p>陳奕迅Eason係唔少人嘅偶像，但查實佢本身都係一個小粉絲，某次睇咗一段直擊大嶼山沉船事故嘅報道，令佢封咗無綫新聞部記者彭國柱做偶像，大讚對方「好正」。前日彭國柱小登科，迎娶靚女空姐Ceci，佢嘅同事好有心喎，專誠搵咗Eason錄片助興。歌神喺片中親口祝賀「偶像」抱到美人歸，並以一曲《床頭床尾》，祝福彭氏伉儷白頭到老。嘩，有歌神開金口，呢份厚禮緊要過人情啦，彭國柱都好感動，喺fb同成班老友講多謝，話呢份禮物「充滿愛」。除咗彭國柱小登科，無綫新聞部體育組伍家謙亦喺前晚加入老襯行列。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>