<html><header><meta charset="utf-8"><title>超儀買情侶裝睡衣</title></header><body><h1>超儀買情侶裝睡衣</h1><p>【中環】何超儀（Josie）上個月忙於喺東京拍《3D豪情》，近日就留港休息，日前佢一個人由司機車佢到中環嘅Calvin Klein店買嘢。素顏嘅Josie着住迷彩外套、揹住背囊，主攻睡衣，佢已好快扑槌鎖定紅格仔款式，之後佢又埋手攻男裝，揀中同款嘅藍格款式，佢仲用手機影低款式whatsapp畀對方研究，相信佢係買畀老公陳子聰。平時做開烈女夾band嘅超儀，都有佢柔情細心嘅一面，睡衣都襯同款，結婚多年仲咁有情趣，陳子聰真幸福。<br>採訪、攝影：朱志聰</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>