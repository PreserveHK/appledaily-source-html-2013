<html><header><meta charset="utf-8"><title>路姆西走俏原因 - 陳也</title></header><body><h1>路姆西走俏原因 - 陳也</h1><p>1，路姆西已經斷市，炒賣有價，網友睇好後市，認為後勁應該拍得住bitcoin。（投資者注意，跟bitcoin一樣，阿爺一出手，價位會即時被質殘！）<br>2，路福西（路仆低或者露母雞）不能取代路姆西，因為這是歷史性強國人跟香港同胞齊齊釋出善意的中譯crossover，驚喜地，兩邊都受，樂此不疲。<br>3，中港台以至星洲澳洲都在搶購路姆西，一丟成名，香港幾時會頒「限狼令」？已經有地下賭盤，賭林鄭很快會迫高永文出招，指路姆西中國生產，廠房鄰近雞檔，疑似傳播H7N9。限狼令一出，更是一偶難求，勿輸在警方封鎖線上，家陣唔搶潔版路姆西，等幾時？<br>4，網友號召，帶住路姆西上街，一路向西，路姆西用腳代票，創出路姆西真普選路線圖。對梁營無望的市民，開始覺得，八九不離十，路姆西雖然唔識（李）飛但順眼過真人。提名路姆西做特首，唔選得，都搞得（啖笑）。</p></body></html>