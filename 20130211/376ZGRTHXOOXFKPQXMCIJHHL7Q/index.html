<html><header><meta charset="utf-8"><title>關仁隱事：「程程」銀彈𠱁𡃁妹 - 關仁</title></header><body><h1>關仁隱事：「程程」銀彈𠱁𡃁妹 - 關仁</h1><p>「程程」一腳踏兩船俾女友「麼麼」飛咗，搞到人又冇錢又冇。關仁聽聞程程恃住自己拍過戲又做過model，就成日背住女友周圍識女仔，當正自己係情聖咁，仲有好多媾女招數。只要佢睇中新目標，就會不停呻同女友就分手，等新歡信以為真，跟住就對人噓寒問暖，梗係唔少得用錢𠱁𡃁妹上當啦！好似同佢傳緋聞嘅「七彩妹妹」咁，有次同班friend攻打四方城，就收到程程電話，七彩妹妹係咁意呻兩句輸錢，程程就大豪客上身話輸嘅佢畀，七彩妹妹仲以為執到寶，點知後來麼麼自爆同程程分手，程程啲緋聞女友仲排隊出場，搞到佢要玩失蹤避世，七彩妹妹先知唔係執到金，其實係籮底橙。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>