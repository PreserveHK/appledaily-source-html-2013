<html><header><meta charset="utf-8"><title>Big Four開騷玩謝康仔</title></header><body><h1>Big Four開騷玩謝康仔</h1><p>Big Four前晚於紅館開騷，與歌迷一起倒數迎接蛇年。演唱會上蘇永康、許志安、梁漢文（梁炳）及張衞健互相踐踏，除不停鬥嘴講唔吉利說話外，更模仿大家最怕見到的造型。梁炳竟然扮蘇永康當年於台灣吸毒被捕的造型，更扣上手銬和大腳鐐，引來全場大笑。<br><br>前晚「Big Four大家利事世界巡迴演唱會2013」於紅館揭開序幕，謝霆鋒現身支持。開騷不久，安仔即怪責健仔結婚多年未有派利是給他們，蘇永康提議他明年避年避到重陽節，健仔反擊說：「重陽我要趕返嚟裝香畀你哋三個呀。」</p><p>蜈蚣彈再失手
</p><p>梁炳、安仔及蘇永康又要求健仔重做三年前演唱會上多次失敗的蜈蚣彈，健仔答應假若失手的話會送上三封一千元利是給觀眾。最後健仔失手，三人即用大褸蓋着他說：「你入土為安啦！」<br>接着現場播出短片，Big Four各自說出最怕見到的造型，蘇永康模仿健仔最怕的悟空造型，安仔演繹梁炳的大力水手look。然後梁炳由兩位獄卒押送，他模仿蘇永康於台灣吸毒被捕的造型，大螢幕上亦播出蘇永康被捕的照片，最後健仔穿上肌肉衫，下體有格仔遮着，現場播出安仔當年被偷拍的泳褲look。安仔事後笑健仔的造型似一條精蟲，健仔強調自己是一條名貴的精蟲。<br></p><p>笑安仔愛平胸
</p><p>另外，安仔見到心口寫有空字的蘇永康說：「通常冇胸啲人先會寫個空字喺度。」蘇永康即取笑說：「我體貼你，你唔係鍾意冇胸㗎咩？」而健仔又取笑安仔拍拖與做事一樣堅持，他說：「佢拍拖五年唔得，八年唔得，咪丟低先轉頭再執番起囉，今次又俾佢執得番。」前晚未見鄭秀文捧場，而健仔向觀眾𢭃利是時，不小心跌倒。<br>採訪：李珮洳<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>