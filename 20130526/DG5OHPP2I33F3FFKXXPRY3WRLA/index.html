<html><header><meta charset="utf-8"><title>啟剛晶晶認有喜：我哋接受恭喜</title></header><body><h1>啟剛晶晶認有喜：我哋接受恭喜</h1><p>現年31歲的中國國寶級跳水王后郭晶晶，去年11月嫁給33歲的霍震霆長子霍啟剛，入門霍家僅半年，已多次傳出懷孕，礙於未夠三個月，為怕胎兒小器，身為準爺爺的「霍老爺」霍震霆及「準嫲嫲」朱玲玲近日出席活動時都只能笑着「忍口」，着記者向啟剛求證。直至昨日，當事人霍啟剛和郭晶晶終現身到中環聖約翰座堂，出席田北辰的三女兒田植鏘與從事金融業的男友許建邦的婚禮，啟剛更替男家做兄弟。啟剛昨晨先獨自現身會場打點，記者即上前恭喜他做準爸爸，他全程笑笑口說：「恭喜田生。」之後啟剛再來接晶晶，兩人大方企定定給記者影合照。</p><p>晶晶圓潤有孕味
</p><p>晶晶一身裸色及黑色雪紡連身裙，明顯圓潤不少，穿兩吋高跟鞋的她臉部及腰間明顯飽滿了，甚有孕味，加上現場下着大雨，她全程小心翼翼蹺實啟剛，又細心幫丈夫掃走西裝膊頭上的水滴。記者再恭喜二人有喜，啟剛終於首度開腔承認將做老竇說：「今日係田生喜事，不如咁講，我哋接受你哋恭喜。」再問到腹中BB是男定女時，他笑說：「總之接受你哋祝福。」提到朱玲玲早前透露喜歡孫女多一點，啟剛即道：「Thank you！」之後二人入教堂觀禮，其間晶晶用手機幫啟剛與友人影大合照，但畢竟晶晶懷有身孕，故只站了一會已感疲倦，要不時回到座位邊休息邊影相，似尚未習慣陀B的操勞。</p><p>觀禮後，啟剛與晶晶十指緊扣上七人車，記者再上前問他們想生B仔定B女，及想順產還是開刀等問題，二人都笑笑口未有回答，其間啟剛更被攝影師的DV攝錄機扑親「中頭獎」，但他依然笑笑口，反叮囑對方小心，洋溢着做準爸爸的興奮之情。至於「霍老爺」霍震霆昨晚現身婚宴，記者告知啟剛已認喜訊及恭喜他做爺爺時，他即笑言：「係咩？」<br>晶晶與霍啟剛04年於雅典奧運結緣後，開始8年愛情長跑，之後晶晶於前年退役，為嫁入霍家作準備，二人去年11月在香港完婚，婚禮更在香港、南沙兩地擺足三日，成為社交、政界及體育界盛事。二人婚後僅半年，即告造人成功，為霍英東家族增添第四代新成員，可喜可賀。據悉晶晶預產期於11月底，暫定在香港生蛇B，但尚未知道BB性別。</p><p>田北辰不捨愛女
</p><p>此外，身為新外父的田北辰可謂雙喜臨門，三女植鏘昨日完婚，大女植恩也於下月29日出嫁。對於女兒出嫁，田北辰百感交集：「都唔捨得，四個女之中，佢係第一個嫁，噚晚一家人傾偈，好開心，呢個女接觸最多，我係全屋最夜瞓，三、四點都睇緊文件，佢仲夜瞓過我，會喺廚房搵嘢食傾偈，𠵱家夜闌人靜得番我。」給女婿幾多分？田北辰說：「十分，唔信有咁好嘅男仔，呢個女婿醒目，同人相處好純，搵女婿，『信』字好緊要，希望對我個女好，白頭到老。」<br>採訪：林嘉慈<br>攝影：仇志德</p><p>相士話：生仔機會大</p><p>霍啟剛和郭晶晶昨日默認造人成功，據知晶晶已懷孕三個月，預產期今年11月尾，是個蛇B，堪輿家麥玲玲昨在電話說：「晶晶屬雞，佢嘅命格好生養，最少為霍家生到三、四個小孩，有男有女，佢日後子女都會獨當一面，晶晶生女仲特別旺爸爸㖭。」麥玲玲表示從肖羊和肖雞的剛晶命格推算，兩人第一胎生男嬰機會較高，問霍家慈姑椗將來，她說：「由於係冬天出世嘅蛇仔，性格慢熱啲，分析力強，但唔夠主動，勤奮不足。」麥玲玲指羊年晶晶有機會再生女。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>