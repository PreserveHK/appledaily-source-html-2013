<html><header><meta charset="utf-8"><title>周日人物：80後陸紀仁創業勵志<br>高登巴打變上市主席</title></header><body><h1>周日人物：80後陸紀仁創業勵志<br>高登巴打變上市主席</h1><p>提起高登仔，有人會想起「毒男」或是「廢青」。不過，現時坐擁9億元身家，貴為上市公司主席的80後陸紀仁（Kelvin），不但毫不尷尬地表明「我係高登仔」，更要為高登平反，直言曾透過高登發掘頁岩氣的商機寶藏。「只要識得用，每個人都會喺入面搵到成功」 。<br>記者：倪敏慧　部份圖片由受訪者提供</p><p>於2008年，年僅24歲的Kelvin，靠自己打工賺來的12萬元膽粗粗創業，於灣仔租用面積僅500呎的辦公室，成立羅馬國際評估，經營估值業務。豈料，他只花了個半月時間，公司已收支平衡。</p><p>卧虎藏龍　商機網中尋</p><p>事隔五年，公司更已擴充成羅馬集團（8072），並於今年2月在創業板上市，成為蛇年第一股。羅馬目前市值高達12億元，以Kelvin現時持有公司75%股份計算，意味其身家最少達9億元。<br>成功須苦幹，白手興家絕非易事。此30歲的後生仔，幾乎放棄所有消閒活動，每日披星戴月工作，但仍日花最少兩小時上網，了解國際大事。由於睇中高登討論區，處處卧虎藏龍，因此他早已成為「高登仔」，經常「上高登、搵商機」。<br>羅馬國際主打天然資源，因此Kelvin亦不時上網搜集相關資訊，而高登往往會為他帶來靈感。「曾有高登仔將一單新能源嘅新聞post出來，當時我都未聽過呢樣嘢，於是我就上網研究，結果呢個post令我掌握先機」。所講的就是近年能源界的新寵兒──頁岩氣。<br>正正因為高登五年前的一個帖文，就令Kelvin較同業更快掌握頁岩氣技術，此後他一直向客戶推介此能源界新星。直至去年，內地「十二．五」規劃中訂明頁岩氣為未來開發重點，而同年羅馬隨即獲有關頁岩氣之項目定單。<br>只要登入高登，無聊話題、𡃁模低胸照俯拾皆是。「好多人標籤高登為充滿騎呢、色情、網上欺凌（的地方），但其實好多高登巴打都係好有學識」。Kelvin表示，希望此論壇不會被邊緣化，因當中每日的帖文都蘊藏不少寶藏。他強調，只要懂得消化當中的資訊，每個人都有機會藉高登找到自己的一片天。</p><p>寄語巴打：不要自我中心</p><p>Kelvin寄語想創業的年輕人，凡事不要自我中心，「唔好覺得自己做到就去做」。他表示，創業前必須要以客戶的立場，反覆思量自己的生意有何優勢，「我想同80後、90後的巴打講，成功係冇捷徑，最緊要努力，要吸收知識，擴闊眼界」。</p><p>承諾不許盈利倒退再現</p><p>【市道轉淡】<br>羅馬集團最近雖然發出盈喜，但事實上，由於去年資源業市道轉淡，公司去年業績暴瀉，盈利按年喪跌87%至約326萬元。對此，Kelvin承諾，「唔會再畀盈利倒退呢件事再發生」。</p><p>業績殺退負面傳聞</p><p>Kelvin大學畢業後，即闖入估值界打滾。憑藉打工四年觀察所得，他早已認定天然資源、金屬業務為未來大勢所趨，遂於2010年進一步開拓此方面的技術顧問業務。結果，羅馬成功食正近年資源大升市之財路，令公司業績過去一直保持好強勁增長。<br>不過，去年盈利倒退，卻令他大受打擊：「唔可以只賴經濟唔好，經濟唔好都有佢嘅商機，點解我搵佢唔到？」他表示已痛定思痛，增聘更多專才，以涉足更廣泛的業務。<br>自羅馬上市以來，股價走勢以45度角持續炒上，目前已較上市配股價大升逾四倍。<br>不過有關公司的所有報道，均清一色負面新聞，甚至狠批其投資風險高。對此，Kelvin直截了當回應指，業績足以證明一切，「有人睇死我哋上市後走樣，發盈警，但最近的盈喜，已足以將所有傳言打破。我覺得，如果相信傳言嘅人，唔會係我哋嘅target audience（目標公眾）。」<br>他強調公司現時無負債，亦持有大量現金，目前無向股東集資的需要。現正積極物色同業收購對象，開拓礦場管理業務，期望盡早轉往主板上市。</p><p>陸紀仁（Kelvin）簡歷</p><p>年　　齡：30歲<br>學　　歷：<br>•1998年畢業於聖若瑟英文書院<br>•2004年修畢加州大學數學（應用科學）學士課程，主修精算<br>工作經驗：<br>•2004年畢業後加入估值界，擔任商業數據分析師，兩年後被世界級估值公司挖角，出任高級分析員，管理大中華業務。<br>•2008年創立羅馬，於2013年初於創業板上市</p></body></html>