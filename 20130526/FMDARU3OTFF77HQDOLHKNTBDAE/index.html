<html><header><meta charset="utf-8"><title>劉俐直認約會周焯華</title></header><body><h1>劉俐直認約會周焯華</h1><p>現年23歲的劉俐（藍莓）最近被影到與一名年約40歲的西裝男在澳門密會，原來該男甚有來頭，是電影《低俗喜劇》投資人兼太陽娛樂公司老闆周焯華。<br>劉俐昨日接受電話訪問時說：「你哋（指記者）都知啦，係呀！佢（周焯華）都同我講咗，點敢寫佢吖，寫我之嘛，普通觀眾唔明點解雜誌會寫一個三、四線嘅藝人，因為觀眾唔知嗰個人係邊個囉！」問到將來是否有合作？她大賣關子說：「唔肯定嘅嘢未講得住。」</p><p>細個鍾意蒲</p><p>另外，昨日有讀者提供一些疑似劉俐去夜蒲攬仔的相片，但相中人與現在的劉俐判若兩人，劉俐承認是在十五、六歲時拍下，問可擔心被指整容？她說：「咁多年梗有變化，之前都俾人講，睇完得啖笑。」<br>爆料者更指劉俐雖然是「屋邨妹」，但喜歡黐富二代，劉俐解釋：「我由福建移民嚟香港，細個係好鍾意出去蒲，但玩得多都會倦，𠵱家鍾意留喺屋企煲劇，同狗仔玩，陪吓屋企人。」<br>採訪：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>