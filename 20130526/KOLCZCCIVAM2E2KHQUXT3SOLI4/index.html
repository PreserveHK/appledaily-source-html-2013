<html><header><meta charset="utf-8"><title>專代辦機密事務<br>張辭職如斷CY一臂</title></header><body><h1>專代辦機密事務<br>張辭職如斷CY一臂</h1><p>【本報訊】張震遠辭去行會職務後，特首梁振英會否藉機改組行會備受關注。有梁營中人直言，要找有份量人物做行會成員已經十分困難，而張震遠更非普通行會成員，因為這位CY（張震遠）同時擔當另一CY（梁振英）的「密使」，「分身」代梁振英做不少機密事務，現時張震遠離開，等於斷梁振英一臂，對梁打擊甚大。</p><p>難改組行會</p><p>政圈傳聞中央會藉今次機會促梁振英改組行會，重振管治威信。但有梁營中人表示不樂觀，因為獲梁信任、又有份量的「梁粉」，幾乎已盡在行會，「一係想入（行會）但唔夠班、一係夠班就唔肯入」，而找欠份量的梁粉入行會，隨時有反效果，引起更大民憤，「覺得（梁振英）冇吸取教訓，只識用人唯親，咁真係唔搵人填位好過」。<br>以往梁振英非常抗拒起用與他理念有分歧的人，不過就算梁今日肯放開成見，招攬「非梁粉」入閣也很難，「恐怕今時今日嘅環境，就算中央出手，真係請都未必肯入（行會），唔好講改組（行會），搵人填張震遠個位都有難度」。<br>除此之外，張震遠對梁振英來說，也非普通行會成員如此簡單，有梁營中人表示：「CY同佢（張震遠）關係好close（密切）好信佢，好多時會搵Barry（張震遠）做啲機密嘢，又或者代表CY去見某啲人，有時（梁振英）會私下同Barry傾，兩個CY私下搞乜傾乜，根本冇人知」。現在張震遠辭去行會職務，又醜聞纏身，「日後CY要再搵密使，可以搵邊個？除咗Barry之外，我諗唔到仲有邊個人係CY信佢，但又有份量有能力。」他形容張的離開如斷梁一臂，「對CY嘅打擊係大過對政府」。</p><p>張震遠辭去公職一覽</p><p>行政會議成員<br>市區重建局主席<br>策略發展委員會副主席<br>長遠房屋策略督導委員會委員<br>紀律人員薪俸及服務條件常務委員會委員<br>授勳評審委員會委員<br>非官守太平紳士遴選委員會委員<br><br>資料來源：政府新聞處</p></body></html>