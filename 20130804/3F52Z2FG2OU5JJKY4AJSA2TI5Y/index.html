<html><header><meta charset="utf-8"><title>阿B茶記吹水</title></header><body><h1>阿B茶記吹水</h1><p>【跑馬地】大前日5點鐘左右，鍾鎮濤（阿B）掉低女友范姜同囡囡，約咗個男性朋友去咗跑馬地一間茶餐廳飲茶吹水，實行男人的浪漫。一身街坊裝打扮短褲加T恤嘅阿B，同位朋友揀咗個卡位坐埋一邊，一人叫咗杯奶茶就開始吹水，其間阿B講到興起仲手舞足蹈用身體語言搭夠。兩個大男人講足大半個鐘埋單，餐茶就由男性友人找數，之後兩個人行咗去間藥房，阿B買咗一盒藥就上返自己架七人車走人。<br>採訪、攝影：黃曉程、彭琮然</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>