<html><header><meta charset="utf-8"><title>港版刪戲免投訴Cool魔肉搏法拉海外照播</title></header><body><h1>港版刪戲免投訴<br>Cool魔肉搏法拉海外照播</h1><p>無綫重頭劇《衝上雲霄II》開播以來一直收視高企，劇中張智霖（Chilam）飾的Cool魔、吳鎮宇演的Sam哥迷倒不少女觀眾，而部份鋪排Cool魔風流的火辣激情戲份如與梁政珏的床戲等，均十分養眼，但同時亦遭觀眾投訴兒童不宜。原本稍後張智霖與飾Holiday的陳法拉在英國古堡一場激情戲，Holiday脫上衣情挑Cool魔，昨日有報道指無綫為免再接投訴，已大大刪剪，但本報接獲消息，新加坡、馬來西亞等海外版均來不及刪剪，故觀眾仍可看到這場火辣激情戲。</p><p>Chilam感遺憾
</p><p>對於已拍好的心血要被刪剪，Chilam昨在電話中說：「我記得場戲拍嗰陣時好凍，導演原本話想喺露天拍，但我話露天拍嘅話睇怕未拍完已經凍死，我哋畀咗好多意見，拍咗好長時間、好認真，𠵱家知要刪剪覺得好遺憾，但公司有公司嘅制度同諗法，都冇辦法。」而身在美國的法拉亦說：「我唔知呢件事，作為演員我會做好自己演員本份，其餘就交畀公司決定。」<br>此外，上星期五第15集播到吳卓羲與胡杏兒在英國一公園傾偈時，有網民指擘腳坐的吳卓羲被鏡頭攝到牛仔褲重要部位疑似穿窿，但亦有可能是牛仔褲的車骨重叠陰影位而已。<br>採訪：林妃</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24 </p></body></html>