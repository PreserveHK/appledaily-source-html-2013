<html><header><meta charset="utf-8"><title>栢芝登郵輪慶Lucas牛一</title></header><body><h1>栢芝登郵輪慶Lucas牛一</h1><p>謝霆鋒與周迅撻着姊弟戀，張栢芝繼續帶兩個囝囝Lucas與Quintus在加拿大溫哥華唞暑。前日Lucas六歲生日，栢芝更帶兩子坐郵輪慶祝，被遊客邀請合照並放上互聯網。栢芝在相中笑容滿面，祝福遊客的小朋友生日快樂，沒有表現傷感。一直有傳栢芝挾兩子到加拿大，阻撓霆鋒見仔，昨有報道指她想為兒子有正常學校生活，故計劃留在加國，作為父親的霆鋒亦支持栢芝的決定。</p><p>霆鋒周迅合作拍戲</p><p>另外，霆鋒與周迅戀情曝光，近日報道指導演林超賢原來撮合二人拍愛情片，有微博用戶更貼了招募演員的廣告，透露下月開拍的《我們》，男女主角正是二人，不過林已否認是此片導演，而霆鋒經理人Mani則承認有電影欲找霆鋒與周迅合作，但並非《我們》。據悉，霆鋒與周迅有機會在年底演出一部林超賢的科幻動作片，林導一直在跟周迅談合作事情，但戀情爆出後，未知周迅會否有變數。<br></p><p>此外，栢芝好友區永權昨在會展出席嬰兒爬行比賽，他表示有傳短訊給栢芝祝賀Lucas，問到栢芝有否蜜運？他表示：「應該唔係，專心湊仔，聽過佢講多人追，如果擇偶條件冇變，係要錫佢兩個仔，有責任感，唔止湊女友，仲要湊仔，相信有咁嘅人。」對於霆鋒與周迅戀情，區表示不過問別人感情事，栢芝亦沒訴苦：「佢好，好硬淨，上次見佢唔覺佢想復合，接受現實。」<br>採訪、攝影：林嘉慈</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24 </p></body></html>