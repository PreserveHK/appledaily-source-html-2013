<html><header><meta charset="utf-8"><title>體壇拾趣：國籃輸波晉級超𤓓</title></header><body><h1>體壇拾趣：<br>國籃輸波晉級超𤓓</h1><p>噚日喺菲律賓上演嘅籃球亞錦賽，衞冕嘅中國男籃超𤓓，C組最後一場分組賽51:70輸畀伊朗，以1勝2負成績，僅得小組第3名晉級明日展開嘅次階段分組賽。好多球迷都睇到眼火爆，主力易建聯今場刻意避戰，其他球員好唔爭氣，竟然只得王仕鵬（右）得分達雙位數字（11分），傳波又經常失誤，難怪被網民鬧爆全隊冇默契，半場中國落後24:41，最後輸19分，成為球隊歷屆賽事得分最低、輸波差距最大嘅一仗。B組香港以65:87不敵卡塔爾兩戰全敗，好彩黎巴嫩退賽，出線仍成功。</p><p>【動主播召喚 敢你就來】 <br>立即報名： http://anchor.nextmedia.com </p></body></html>