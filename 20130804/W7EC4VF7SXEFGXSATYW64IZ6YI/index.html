<html><header><meta charset="utf-8"><title>趙希洛偷雞入娛圈</title></header><body><h1>趙希洛偷雞入娛圈</h1><p>原名趙嘉迪的07年落選港姐趙希洛，借選美加入演藝圈轉眼已五年，她說：「我選美都係因嗰幾年冇藝訓班考，我17歲已經同爹哋、媽咪講我唔讀書，想考演藝學院，但佢哋要我讀完大學先，讀完大學又話唔夠，最後讀埋碩士，其間靜靜雞去選美。」<br>對演戲充滿熱誠的趙希洛在無綫劇《愛．回家》及《女警愛作戰》均表演不俗，亦有份在近日熱播中的《衝上雲霄II》飾演空姐，與患癌的黃嘉樂一段真摯愛情令人留深刻印象，趙希洛說：「我都幾開心有唔錯嘅發展，由我唔識睇中文，初初廣東話講得好差，到𠵱家已經進步咗好多。」<br>採訪：楊潔雯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>