<html><header><meta charset="utf-8"><title>關仁隱事：「馬拉盞」冇腦嚇壞人</title></header><body><h1>關仁隱事：「馬拉盞」冇腦嚇壞人</h1><p>「馬拉盞」選美贏咗，嚟香港發展已經一段時間，雖然一路有工開，但做極上唔到位，其實佢個樣唔太差，可惜咁多年嚟講廣東話都唔係咁正。但係喺缺人嘅情況下，最近馬拉盞都俾電視台器重，擔正做專講女人嘢嘅節目主持。<br>點知馬拉盞原來得個樣，冇內涵，喺節目上成日亂講嘢，有時連嘉賓都俾佢啲無知說話嚇親，搞到要拍檔「全面非」不停補飛。𠵱家班幕後人員聽到要同馬拉盞錄影都怕怕，私下要求全面非講多啲嘢，方便剪走馬拉盞啲對白，因為驚cut得太多，節目唔夠料出街。<br>撰文：關仁</p><p>【動主播召喚 敢你就來】 <br>立即報名： http://anchor.nextmedia.com </p></body></html>