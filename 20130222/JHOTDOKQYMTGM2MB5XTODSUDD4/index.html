<html><header><meta charset="utf-8"><title>職場慧眼：再見數碼通 - 張慧敏</title></header><body><h1>職場慧眼：再見數碼通 - 張慧敏</h1><p>「我睇唔到邊個行業10年冇加過價，而我哋嘅人工、水電煤及租金，全部都加咗價……（流動電訊服務）功能多啲、用量多啲，但係超過10年冇加過價！」數碼通黎總裁如是說。目前為止我還是數碼通客戶，不過加不加價都與我無關了，因為經已死心的我捱埋今個月終於坐完監，並已簽埋新約跳槽走人。<br>這十年來數碼通甚麼服務都多了，但不等如是好了，事實上不論網絡覆蓋服務或其他方面表現都越來越不濟，黎總裁究竟是不知，還是唔care？<br>想當日我是受不了3的隨時斷線，講一個電話膽敢斷我7次線，不惜自掏腰包賠錢贖身，選用最貴四百幾蚊無限上網月費，由3跳槽至自稱接收服務質素最好的數碼通。結果？如今頻頻斷線經常沒有訊號，表現連3都不如，斷斷續續都起碼打得通講到兩句，總好過完全失去聯絡！<br>起初還以為是自己的老爺電話有問題，四圍查探之下發現朋友原來都「中伏」同網相憐，只是礙於有約在身走不得，只要期限一到，肯定爭相逃亡。曾經好心過五關斬六將打電話搵到客戶主任投訴，結果叫我記錄低斷線時間地點，再和技術部同事聯絡再作測試及跟進，他們沒法幫得上忙。真金白銀交完月費得不到應有服務，改善網絡亦是客戶應負責任，不得不寫個服字！<br>那個打電話來推銷續約的sales簡直經典兼擺明趕客，向他投訴網絡覆蓋有問題，憑甚麼留得住客戶？還好意思收人咁貴月費？居然答我「𠵱家咪係打來介紹個平plan畀你用囉！」嬲到我想爆粗！貪平我唔識用PEOPLES咩？用得數碼通還要是最貴月費的客戶究竟要的是甚麼都未知，除了走，我還有其他選擇嗎？<br><br>張慧敏<br> http://www.facebook.com/HKcareerdoctor </p></body></html>