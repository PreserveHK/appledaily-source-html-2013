<html><header><meta charset="utf-8"><title>趣趣地：<br>波神廣告翻炒變曾江</title></header><body><h1>趣趣地：<br>波神廣告翻炒變曾江</h1><p>NBA名宿米高佐敦1987年為一個髮型產品商拍咗個廣告，當年以佢嘅人氣當然紅到爆啦，估唔到呢個廣告近日又再出現，不過就加多咗個人。咦？呢個唔係NFL卡羅來納黑豹新星紐頓（Cam Newton）？咁樣擺波神上枱，冇咩新意之餘，個廣告睇落仲好似好多香港人都睇過，由曾江做主角，年年翻炒嘅染髮廣告㖭！</p></body></html>