<html><header><meta charset="utf-8"><title>關仁隱事：「巴巴閉」唔准人派利是 - 關仁</title></header><body><h1>關仁隱事：「巴巴閉」唔准人派利是 - 關仁</h1><p>唔少大哥阿姐都會趁新年豪派利是，唔只係傳統習慣，仲係身份象徵。早前「巴巴閉」出席公開場合，佢份人一向好情緒化，今年冇派利是畀記者朋友，大家都唔覺得好出奇，奇就奇在同場嘅「嚮鈴」同「唯一」都冇出手。關仁後來收到風，聽講係因為「巴巴閉」嗰日唔記得帶已封好嘅利是出街，為咗唔好咁肉酸，人派我唔派，佢就惟有使出一招大石壓死蟹，透過助手叫公關同嚮鈴同唯一講，唔准佢哋派。話晒巴巴閉位高權重，佢哋亦好乖好聽話，但搞到新年流流你眼望我眼，袋住大堆利是返屋企就覺得好冇癮囉。<br>撰文：關仁<br><br>&lt;h3&gt;&lt;/h3&gt;<br>&lt;p&gt;想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/&amp;lt ;/p&amp;gt</p></body></html>