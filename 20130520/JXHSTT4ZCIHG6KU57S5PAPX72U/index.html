<html><header><meta charset="utf-8"><title>里安納度康城食散餐</title></header><body><h1>里安納度康城食散餐</h1><p>【第66屆康城影展之獨自偷歡】荷李活型男里安納度狄卡比奧（Leonardo DiCaprio）甩拖多年，近年感情上偏愛吃散餐，早前來港旅遊也夜蒲媾女。日前里安納度到康城撐導演馬田史高西斯（Martin Scorsese）場，鑽石王老五大施chok功連環降服辣妹，不但跟露bra女身體接觸，還向長髮女獻吻，風騷到暈。</p><p>影星里安納度狄卡比奧跟曾於電影《The Wolf of Wall Street》合作過的導演馬田史高西斯私交甚篤，馬田執導新片《Silence》日前在康城有活動，里安納度撐場造勢，近年感情路上未有固定女友的里安納度，場中畀女圍，chok爆的他進取媾女，連環攬錫兩名辣妹。</p><p>連環出擊</p><p>38歲的里安納度以便服到場，戴上至愛賊仔帽，短袖tee配粗頸鏈，一股攝人魅力隨之吸引在場異性，身為筍盤的里安納度火速被異性包圍，他更被一名戴冷帽，但露bra的性感女子迷暈，兩人非常好傾，還有身體接觸，冷帽女熱情黐實這位國際巨星。里安納度早前來港度假，也曾到中環dragon-i夜蒲媾女，康城雖非他主場，但他要媾女相信亦毫冇難度。里安納度其後又親吻另一名黑色長髮女子的臉頰，女方一臉甜爆。其間，里安納度因煙癮發作而在場中大吸電子煙。但里安納度並非有異性冇人性，他入場前跟馬田在會場門口碰上，即來個熊抱。<br>另外，里安納度主演的3D片《大亨小傳》（The Great Gatsby）在康城影展劣評如潮，德國名導雲溫達斯（Wim Wenders）日前在康城宣傳由占士法蘭高（James Franco）主演的3D新片《Everything Will Be Fine》時亦抽水。雲溫達斯強調自己執導的新片在3D處理方面與《大》非常不同。<br>撰文：林妃</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>