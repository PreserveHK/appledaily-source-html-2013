<html><header><meta charset="utf-8"><title>宅錄：$699拖走Kitty篋</title></header><body><h1>宅錄：$699拖走Kitty篋</h1><p>打算暑假去遊學又或合家歡旅行，計劃行程之餘，不少得準備旅行篋這必需品。兩大地點不約而同舉行旅行篋勁減，六七百蚊可掃走二千多元Character篋，想再慳？過千元Sharp色篋三百零蚊就可帶回家！<br><br>記者：容慧心　<br><br>攝影：楊錦文<br><br>模特兒：Florence@Starz People</p><p>卡通款二三折起
</p><p>不少人愛貼到一篋旅遊貼紙，好讓人知道自己環遊世界的戰績。要是拖個鬆弛熊篋，我就不捨得往上面亂貼了！一田由5月23日至27日於沙田及大埔店進行Big Sale，每日至少有一款卡通篋勁減。最筍有連續五日都減的桃紅Hello Kitty Monogram 29吋四輪篋，原價逾二千五，二七折下只賣$699。黑白Snoopy Monogram 29吋拖篋亦由$2,595減至$599，低至二三折。別以為卡通篋得個樣，以多啦A夢款為例，手挽為緩衝設計，就算甩手，手挽亦唔會「啪」一聲快速拍下，唔怕夾手或刮花篋面；MR. MEN LITTLE MISS款，內櫳為拉鏈設計，收納更穩妥。</p><p>襟擲Sharp色
</p><p>男士不愛Cutie也不一定要挑死氣沉沉的顏色，啡橙V-ROOX搶眼得來夠內斂，篋輪標榜由日本製造，順滑耐用；紅色Antler的拉鏈設計令篋身更輕盈；台灣品牌Daycrown彩藍邊框配鏡面黑色外殼，採用韌性高的德國BAYER進口航天工業專用PC料，輕身而堅固。而減得最多的首推Brands Corner有售的金屬粉紅SB Polo 20吋拖篋，由千多元減至$348，抵玩！</p><p>a. 一田沙田店（2694 1111）<br>    一田大埔店（3761 1388）<br>減價日期：5月23日至27日</p><p>b. Brands Corner（2375 0038）<br>減價日期：即日至5月31日</p></body></html>