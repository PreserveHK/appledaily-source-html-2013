<html><header><meta charset="utf-8"><title>隔牆有耳：<br>小明又嚟啦　新歌玩火車 - 李八方</title></header><body><h1>隔牆有耳：<br>小明又嚟啦　新歌玩火車 - 李八方</h1><p>「窿隆隆隆，火車捐山窿！」嘩，係唔係好熟悉呢？呢首咪李家仁醫生嘅《小明坐火車》！喺佛誕嗰日，八方喺紅館撞到李醫生，原來佢都係去浴佛，佢講返自己晨早8點坐直通車上廣州，拍攝最新一輯《小明坐火車》MV，李醫生話𠵱家大家成日睇嘅版本係2000年由TVB拍攝，版權所限無法隨心播，家陣要拍番個新版，多啲見觀眾。</p><p>仲有呀，李醫生原來有個法號叫「衍仁」，八方都記得佢以前信基督教喎，原來佢早喺2002年皈依，覺得佛家思想都好啱佢。佢喺佛誕前三日上載最新單曲《微笑的魚》賀佛誕，講條魚喺池中游呀游，不幸成為桌上佳餚，歌詞話：「生老何以悲，苦為何病死」，真係襌到爆！</p></body></html>