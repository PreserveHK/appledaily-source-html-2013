<html><header><meta charset="utf-8"><title>隔牆有耳：<br>長毛闖觀塘　阻民記搵笨 - 李八方</title></header><body><h1>隔牆有耳：<br>長毛闖觀塘　阻民記搵笨 - 李八方</h1><p>民建聯區議員接連為升官背棄選民，最新一位係前觀塘區議員陳百里加入政府做政治助理，搞到坪石要喺本月26日補選，可以話係雙重浪費公帑。</p><p>民記秉持兄終弟及、子承父業嘅「世襲傳統」，本身盤據觀塘多年嘅陳鑑林扶植咗陳百里，𠵱家又由「橄欖仔」陳俊傑頂上，八方都要寫個服字。<br>社民連梁國雄空降坪石參選，噚日舉行造勢大會，泛民各黨都有撐場，長毛笑言，工聯會王國興拉布時成日話「日以繼夜、夜以繼日」，同工聯會一脈相承嘅民記怕且係「日以契弟，夜以契弟」，暗批佢哋成日搵街坊做升官踏腳石喎。觀塘係橄欖嘅老巢，長毛話參選只係想畀泛民支持者有個選擇。</p></body></html>