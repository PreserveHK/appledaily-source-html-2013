<html><header><meta charset="utf-8"><title>見光死</title></header><body><h1>見光死</h1><p>美國型女歌手Gwen Stefani不嬲鍾意帶兩個仔四圍玩，噚日佢就帶埋囝囝Kingston同Zuma去咗加州一個沙灘參加派對。雖然嗰日鬼咁曬，Gwen竟然着到勁密實，包到冚晒，仲要全程拎住把遮，好似見光會死咁，唔同陽光玩遊戲。兩個囝囝就擺明不要防曬，大仔Kingston喺沙灘玩扑彩罐，仲同隻狗喺水上你追我逐，大仔狼起上嚟仲一嘢㩒狗狗落水。細仔Zuma都唔嘢小，同大佬落水玩滑浪板！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>