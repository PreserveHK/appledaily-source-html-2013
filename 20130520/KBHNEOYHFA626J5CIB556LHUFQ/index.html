<html><header><meta charset="utf-8"><title>隔牆有耳：<br>網民玩改圖　嘲警隊癡漢 - 李八方</title></header><body><h1>隔牆有耳：<br>網民玩改圖　嘲警隊癡漢 - 李八方</h1><p>男總督察疑似胸襲社運女將何潔明，元老級社運人蓮姐雷玉蓮都「戥」小明唔抵。蓮姐話，那些年……即係大約六、七年前，喺灣仔已經同呢位當時仲係CID嘅三粒花交過手，仲話睇佢語氣、動作都知，佢好憎示威者。<br>「有次示威，佢叫個男警抬我，我話我係女士你點可以抬，佢竟然答我警察執法理得你係男定女，我即刻喝停，個男警先叫女警一齊幫手」。蓮姐呼籲新一代社運女，如果男警喺身邊就要打醒十二分精神，有乜嘢𠵱郁就大喝一聲「香港警察冇女人㗎？你唔好埋嚟！」<br>網上就瘋傳胸襲鐵證，好多熱血市民睇見就嬲，有網民就二次創作令張相變成AV封面，借圖發揮鬧爆三粒花係癡漢，乘機博懵。八方聽聞，呢張相嘅原攝影師，好似好滿意幅改圖嘅效果。</p></body></html>