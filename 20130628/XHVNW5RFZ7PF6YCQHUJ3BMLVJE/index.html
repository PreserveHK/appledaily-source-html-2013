<html><header><meta charset="utf-8"><title>紙棺材唔肉酸　iPad遺照好方便</title></header><body><h1>紙棺材唔肉酸　iPad遺照好方便</h1><p>做人要環保，死後又如何環保呢? 在寸金尺土，人口密集的香港，墓地和龕位難求，有從事殯儀業的年青人開發了自選服務網頁，客人可省去繁文縟節；亦有慈善機構推出環保棺木和環保紙紮，惟價錢昂貴，暫時仍未普及。<br><br>在澳洲唸書後返港，從事家族殯葬業的William，今年32歲，回想小時候在舖頭「打躉」，在豎立的中式棺木間玩耍。現在舖頭以西式棺為主，用來火化，其中三至四成客人，會選擇將骨灰撒到花園或大海。不但埋葬方式從簡，儀式也免了，他設立了網站「火葬社」，一些理所當然的出殯配件和儀式，如吉儀、壽衣、大相等，客人按需要逐項付款，「我睇住呢行咁耐，都以為有張相先拜，冇理由對牆拜，但有客人自己帶個iPad放先人相，拜完就拎返屋企。」明碼實價的新生意方式得到好評，每月平均有5至6宗生意。<br><br>反觀2006年已推出的環保棺，銷情未見理想，主要原因是造價貴，長生店一般不會推廣。東華三院殯儀服務行政經理樊昇倫指，「人手造手工貴，成本起碼貴兩成；但我哋鼓勵人環保，環保棺賣平過木棺一成，依家佔所有生意宗數兩成左右。」環保紙棺以蜂窩紙板製，負重可達150公斤，燃燒時間和所產生的廢氣也較少，售價由6000至2萬元不等。<br><br>William表示，買環保棺的不少也是先人意願，「有客人生前好環保，甚至問可唔可以唔用棺材，包住就燒？但食環署條例唔畀，一定要有個棺。」愛爾蘭有殯葬公司推出火葬租棺服務，將紙棺材藏在租來的木棺材內，火化時只燒內層的紙棺，環保、省錢又得體。但這些環保殮葬法，來到中國人的社會，會不會有違傳統和不吉利？堪輿學家麥玲玲說，「中國人相信，葬落地下，立咗碑，有天線接收唔同嘅嘢，就會對同樣有血脈嘅人有延續性嘅影響，火葬其實冇呢個影響。」她又指，環保葬要以先人意願為大，若先人希望為地球出一分力亦無不可。<br><br>記者：程詩敏<br>攝記：林寶益<br><br>愛地球 齊齊Go Green： http://green.appledaily.com/ </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>