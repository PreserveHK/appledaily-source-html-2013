<html><header><meta charset="utf-8"><title>橙瘋椰雨</title></header><body><h1>橙瘋椰雨</h1><p>愛情片《緣來藏不了》（Safe Haven）美國女星茱莉安荷夫（Julianne Hough），噚日同真人騷《Dancing with the Stars》男星細佬Derek Hough同埋美劇《花邊教主》（Gossip Girl）女星Jessica Szohr喺洛杉磯參加一個宣傳新飲品嘅活動齊齊聚頭，三個老友仲齊齊配合飲品主題着晒橙色衫或裙，係咪襯到絕？<br>三位橙色男女仲喺場內玩到好high，一時攞啲椰子當波波玩雜技咁拋，一時又當椰子係保齡球係咁碌，兩女又喺草地上玩巨型層層叠，好彩啲巨型積木冇跌到成地。有人用蕉風椰雨形容南國風情同熱帶沿海風光，佢哋三個嘅打扮同行徑，真係令洛杉磯充滿咗橙瘋椰雨囉！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>