<html><header><meta charset="utf-8"><title>隔牆有耳：愛港力fb被刪　淨心㷫爆 - 李八方</title></header><body><h1>隔牆有耳：<br>愛港力fb被刪　淨心㷫爆 - 李八方</h1><p>愛護香港力量臨近7.1，積極「吹雞」同泛民抗衡，但就喺呢個緊急關頭，愛港力核心淨心BB突然喺fb話，愛港力個群組被「強制性關閉」，淨心BB呼天搶地，話愛港力係打不死嘅，要再接再厲。有淨心BB粉絲即刻留言呵番，仲為佢打打氣，話毋懼美帝打壓，點都支持淨心BB。有更多嘅網民，將呢個「喜訊」不斷廣傳，更有高登花生友話，今次真係「熱烈地彈琴熱烈地唱」！仲有人話呀，愛港力成日喺群組鼓吹打倒呢個、對付嗰個，𠵱家先閂佢個群組咪算遲囉！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>