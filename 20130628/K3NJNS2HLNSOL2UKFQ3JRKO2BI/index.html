<html><header><meta charset="utf-8"><title>複製報告　消防處遭鬧爆　官：查唔到起火原因　點解唔外判？</title></header><body><h1>複製報告　消防處遭鬧爆　<br>官：查唔到起火原因　點解唔外判？</h1><p>【馬頭圍道三級火死因研訊】<br>【本報訊】馬頭圍道唐樓奪命三級火死因研訊，死因裁判官陳碧橋繼今年初花園街大火聆訊期間鬧爆消防處高官後，昨天再次炮轟消防處調查報告，同樣將起火原因總結為「原因不明」。陳官更翻舊賬列舉過往四份火災調查報告，指處方疑複製報告結果，更揶揄處方應將調查外判，「點解人哋查到，你哋（消防處）查唔到？」<br>記者：鍾焯如<br><br>消防處消防區長曾偉明，昨天解釋火警調查報告時指，經調查後不排除起火原因為地下梯間店舖有電力故障，或棄置煙頭所引起，故將起火原因列為不明。陳官聽罷即打岔︰「其實消防處冇乜邊次搵到起火原因！」並隨即列舉包括今年2月花園街大火的四次火災調查報告，調查結果均為「unknown（不明）」。陳官質疑︰「咁啱五次都係unknown，仲要copy and paste咁！」他續轟︰「點解人哋查到，你哋就查唔到？完全搵唔到起火原因！」陳官直言︰「其實查唔到，點解唔外判？畀識查嘅人查，或者畀啲肯講原因嘅人查！」<br></p><p>消防區長無補充
</p><p>曾偉明解釋處方調查皆不偏不倚，盡力找出起火的可能性，惟沒有真憑實據，如將起火原因只指向某一可能性，是不負責任的表現。曾更早有準備提供數據，指去年37,000多宗火警中，僅得212宗被列為起火原因不明，否認不願總結起火因由。曾稱︰「我哋唔係搵唔到，只係排除唔到其他可能性。」陳官即反駁︰「如果unknown係等如搵到，咁你𠵱家話我知起火原因係咩？」曾僅答：「暫時無補充。」<br>陳官於今年2月花園街大火研訊期間，批評處方花逾一年調查，卻未能找出起火原因，及後更將責任推卸於警方，浪費法庭時間。<br>另外，專家證人何兆鎏教授供稱，不排除棄置煙頭引致地舖起火，但排除因壞電器漏電引起火災。高級屋宇測量師鄺偉倫則指，屬僭建的肇事地下梯間店舖，事後已被清拆。研訊下周二裁決。<br>案件編號︰CCD1584,596-598/2011</p></body></html>