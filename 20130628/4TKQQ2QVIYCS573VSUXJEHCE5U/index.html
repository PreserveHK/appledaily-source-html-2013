<html><header><meta charset="utf-8"><title>Sharon喊住向Rocky道歉</title></header><body><h1>Sharon喊住向Rocky道歉</h1><p>Sharon曾狂踩Rocky醜樣，又一邊力撐Vivien，另一邊竟與港男取笑Vivien，兩頭蛇舉動遭觀眾狂鬧。她前晚黐着Rocky、阿佳、「二五」Chris及編導岑應等到旺角食雞煲，Justin、Vivien、Whitney及Cyrus則未有現身。Sharon冇避忌與Rocky合照，接着90度鞠躬聲淚俱下道歉，Rocky即攬着她安慰。Sharon呼冤：「啲說話係第一次見Rocky之後錄，估唔到剪接搞成咁！」Rocky稱沒有介意。Sharon再說：「我同Rocky係朋友，搞到咁好對唔住，再道歉。」阿佳為撐Rocky亦曾與Sharon罵戰，她亦補鑊說：「可能誤會，冇針對冇心病。」至於編導岑應則否認Sharon所說，強調訪問是節目尾聲才拍攝，並強調沒有歪曲她們的意思。</p><p>現場見阿佳與「盛女」Mandy不時打情罵俏，女更叫男做BB，問到是否拍拖？阿佳說：「唔係拍拖，但係有好感、合眼緣。」阿佳又否認於節目中爆粗，只是講「咁乸痛嘅」，又謂拍節目前已和學校溝通，沒有影響教學工作。<br>採訪、攝影：藍文浩</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>