<html><header><meta charset="utf-8"><title>趣趣地：陳偉豪落山搵人仔</title></header><body><h1>趣趣地：陳偉豪落山搵人仔</h1><p>今季約滿南華嘅港足隊隊長陳偉豪（圖），盛傳準備北上中超發展，噚日終於有突破性發展；南華自爆偉豪新季肯定落山，而偉豪承認有其他甲組會搵佢，至於最後留港定北上中超仲未決定，因為有啲嘢要考慮，現階段仍屬五五波，但呢兩日點都會有決定。據聞偉豪準備拒斟介中嘅港甲球會，考慮北上搵人仔，當中最大機會係加盟中超上海申鑫，可能呢兩日上去簽約。</p></body></html>