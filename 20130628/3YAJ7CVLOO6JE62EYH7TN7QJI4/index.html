<html><header><meta charset="utf-8"><title>體壇拾趣：大帝怕同波神比</title></header><body><h1>體壇拾趣：大帝怕同波神比</h1><p>熱火「大帝」勒邦占士，最近以總冠軍同總決賽MVP身份再上《運動畫報》封面（圖），大談總決賽經歷。佢話喺第7戰取勝，係自己嘅「MJ（米高佐敦）moment」，不過可能唔想同MJ比，所以即刻改口話「LJ（勒邦占士英文名縮寫）moment」。人紅起上嚟真係咩人都會追捧，近日美國輕量級拳王美韋達，仲話LJ勁過MJ㖭呀！</p></body></html>