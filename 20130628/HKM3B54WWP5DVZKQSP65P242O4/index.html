<html><header><meta charset="utf-8"><title>畢業生抗議梁振英　黃秋生為學弟妹感驕傲</title></header><body><h1>畢業生抗議梁振英　<br>黃秋生為學弟妹感驕傲</h1><p>【本報訊】演藝學院畢業生抗議特首，獲校友及文化界力撐。榮譽院士兼校友黃秋生讚揚學弟學妹勇於表達意見，「呢啲（學生）將來做特首㗎。」教職員舒琪認為學生屢向特首示威，顯示民怨瀕臨爆煲。有指學生不尊重典禮，文化界不以為然，「搵個咁嘅特首主禮，都係唔尊重學生喎」。</p><p>「一年就搞到咁都幾大鑊」</p><p>「幾好吖，後生仔唔做呢啲嘢，唔通幾十歲先做呀？」黃秋生坦言為學弟妹感到驕傲，笑指批評者多是年紀較大，「係老鬼嚟啦，冇幾何（參與典禮），就死喇。」他說年輕人應該勇於表達意見，「中國人講究剛毅木訥，只係要求好似一碌木咁。」<br>至於有學生疑舉中指，他說是個人修養問題，「但又唔係乜（大問題），好多rocker都咁。」<br>梁振英上任一年，社會怨氣甚大，黃秋生說：「一年就搞到咁，都幾大鑊。」他又認為特首只聽命中央，像斯諾登事件，「佢（特首）係一個副導演，執行導演都唔係，拍劇改對白要打電話同老闆申請，自己冇權㗎」。<br>「呢個係學生嘅畢業典禮，佢哋有自由咁做。」演藝學院電影電視學院院長舒琪說，事前不知悉學生行動，但不會阻礙學生。他說近年學生屢向特首示威，顯示社會已有問題：「我都唔係好滿意政府整體表現。」他說7.1會遊行。<br>「學校搵個咁嘅特首主禮，都係唔尊重學生喎。」新晉導演盧鎮業稱，「當年我哋畢業都想做，但最後都冇做到，好佩服佢哋。」他早前獲藝發局頒發電影新秀獎，上台後讓出得獎發言時間予碼頭工人阿四宣讀工人理念。<br>盧鎮業指演藝文化界對政府的不滿並非朝夕，政府缺乏持續文化政策，令藝術家難以發揮，藝術家申請資助更是難於登天。<br>於傑青頒獎典禮向特首送上說謊長鼻木偶的好戲量主席賴恩慈，讚揚學生有藝術家的風骨，不懼強權。她認為尊重是雙方的，若市民訴求不獲重視，盲目尊重強權，只是恐懼、獻媚。</p></body></html>