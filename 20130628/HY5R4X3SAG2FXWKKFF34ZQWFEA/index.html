<html><header><meta charset="utf-8"><title>群星雲集媲美台慶阿佘畀面賀樂易玲生日</title></header><body><h1>群星雲集媲美台慶<br>阿佘畀面賀樂易玲生日</h1><p>無綫製作資源部總監樂易玲7月1日54歲生日，前晚她跟老公在中環包場提早慶生，自大前年廉署調查無綫高層後，兩年來首次大搞生日，不少藝人兩手空空避嫌。前晚7時許，樂易玲最先到達ifc的Red酒吧，電視小生、花旦如馬德鐘、梁烈唯、謝天華、岑麗香、苟芸慧、吳卓羲，及已離巢的佘詩曼、在清遠拍劇的胡杏兒，都趕來出席，連老闆陳國強畀面到場，盛況拍得上無綫台慶晚會，不過樂小姐愛將林峯卻未有現身。</p><p>天華酒醉攬女</p><p>已離開無綫的佘詩曼透露此行是跟舊同事聚舊，她說：「拍完劇𠵱家留喺香港休息，閒時拍吓內地廣告，內地好熱，所以唔拍劇住。」其他出席生日派對的還包括黃柏高（Paco）、鄭丹瑞、被指曾在內地橫店遭馬德鐘強吻的陳嘉桓及吳卓羲緋聞女友傅嘉莉。長腳蟹呂慧儀以性感透視裝跟老公黃文迪（Dickson）赴會。明顯喝醉的謝天華在場內先後搭着周家蔚的膊頭及苟芸慧的小蠻腰，同樣微醉的梁烈唯亦攬着李璧琦咬耳仔。<br>未到9時，已見逢到必醉的Paco喝醉，由友人扶住離開，同時樂小姐亦到酒吧門外接受訪問，她表示正日要陪兒子上暑假班，故預早慶祝：「7月1日先係正日，未有生日願望，每年都會同班同事慶祝吓，當慰勞佢哋。我叫佢哋唔好買禮物，捐錢好過。」</p><p>被問到是否跟馬德鐘太太張筱蘭不和，所以她沒有到場，樂小姐笑說：「馬德鐘鐵腳嚟啦，我同佢太太冇嘢呀。」不過就承認今日未能抽空出席馬德鐘夫婦的20周年結婚紀念。馬德鐘對於老婆跟樂小姐傳不和的新聞，笑言是舊聞一則：「咁耐嘢唔講嘞，𠵱家拍緊《飛虎II》，如果有好劇本，每年幫無綫拍5部都得。」<br>採訪、攝影：楊浩賢、李志明、彭琮然</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>