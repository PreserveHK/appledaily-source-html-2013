<html><header><meta charset="utf-8"><title>八仙嶺火劫餘生　百次手術變鐵人<br>堅強衡仔為BB哭了</title></header><body><h1>八仙嶺火劫餘生　百次手術變鐵人<br>堅強衡仔為BB哭了</h1><p>【本報訊】在17年前八仙嶺大火中嚴重燒傷及毀容的張潤衡（衡仔），曾接受超過百次手術，身心嚐盡苦頭，磨煉出精鋼般堅強的性格。多年沒流過眼淚的衡仔今天哭了！只因他的孩子出生。只剩兩根指頭的他，無法為愛兒換片、掃風、沖涼，令他一度沮喪。愛妻一句：「唔緊要，你做唔到，我做！」讓他頓時釋懷。夫婦協定，日後男主管教，女主生活起居。因為愛，火劫的傷痛不會延續下去。<br>記者：林賽香</p><p>那一年，只得12歲的衡仔在大火中，六成皮膚燒傷，右眼失去視力，右耳只餘兩成聽力。憑着堅毅鬥志，走出陰霾，成為再生勇士和傑青，現時從事生命教育工作。<br>當年火災在2月發生，17年後的2月，他的兒子恩博出生了，讓今年29歲的衡仔踏入人生另一階段。經歷過苦難的衡仔，處事謹慎，榮升爸爸，對每個細節更一絲不苟。</p><p>妻子體諒  互相補足</p><p>為免妻子作動送院時有閃失，在預產期前兩星期，他每天在不同時段由沙田住所駕車往聖德肋撒醫院以掌握路面情況。他入產房陪伴妻子分娩，恩博呱呱落地一刻，他感動得想哭，「以前喊晒啲眼淚，咇唔出，淚水谷實喺雙眼」。</p><p>恩博在2月22日出生，順產，樣子精靈可愛。衡仔拿着童年照片，一臉傲氣說：「佢個樣似足我，同我一樣好動，夜晚成日扭計，搞到我哋團團轉」。不過，一說到身體傷殘難以照顧兒子，他頓時一沉，「我冇晒八隻指頭，手指唔靈活，連拎奶樽都跣手」。<br>衡仔透過苦練克服身體限制，但面對如豆腐般脆弱的兒子，還是要投降，「嗰陣學車好難揸軚盤，咁每日練好多次，練到得為止，但𠵱家唔可以攞佢嚟『較飛』」。幸而得到妻子Rainbow的體諒，令衡仔減輕歉疚感，「佢同我講，家庭唔係獨力經營，最重要係分工合作。一直我畀人強者形象，但人人都有弱點，一對夫婦要互相補足」。<br>正在教育學院修讀生命與價值教育博士課程的衡仔，與朋友經營輔導中心，身為人生導師，深明父母教導子女的難處。他笑言已熟讀4歲前的兒童教育書籍，還準備寫自傳給恩博看，「要畀佢知我面上嘅疤痕點嚟」。衡仔不擔心自己的樣貌會令兒子被朋友取笑，「我喺外國讀心理學，教授要我馴服一班小朋友，我一個月做到。睇人唔單係外表，而係內心」。正如他也不是以樣貌奪取妻子芳心。記者問Rainbow為何選衡仔託付終身，她輕輕一句：「如果覺得佢唔好，都唔會嫁佢。」<br>此刻，記者明白，一個好丈夫，絕對不難做一個好爸爸。</p></body></html>