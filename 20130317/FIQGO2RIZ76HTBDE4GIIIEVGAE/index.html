<html><header><meta charset="utf-8"><title>喪男兄長：我心情平靜冇仇恨</title></header><body><h1>喪男兄長：我心情平靜冇仇恨</h1><p>【記者馮詩媚報道】父母死無全屍、殺人魔親弟被捕，原本一家四口的西環西園安樂窩變得冷清，只留下兄長周凱膺一個人。他昨日忍着傷痛，哽咽着接受《蘋果》訪問：「我爹哋、媽咪返過嚟，叫我唔好太擔心，亦唔好咁傷心......我（心裏）冇仇恨。」</p><p>「爸媽返過嚟叫我唔好傷心」
</p><p>要面對「親弟就是弒父殺母的兇手」並不容易，35歲的周凱膺前天在家中看着胞弟被捕後，一再拒絕記者訪問。直至昨晨，他終於答應透過電話做訪問，他語氣平靜說：「我想借你哋呢個channel，向大家交代一聲，暫時我心情都係平靜、冇仇恨，冇各樣嘢嘅，我ok嘅！」<br>對於能夠如斯坦然面對家中劇變，他這樣說：「其實就係嗰晚（即親弟被捕前一晚），我爹哋、媽咪返過嚟，佢哋係話畀我聽『件事就係咁㗎喇！』叫我唔好太擔心，亦唔好咁傷心……」<br>說到這裏，周凱膺哽咽起來，深呼吸後繼續說：「所以昨日警方同我確認呢個消息嘅時候，我都好鎮定，好平安、好安穩咁去接受呢個消息，亦都希望大家唔好為呢件事太難過，我會學識點樣面對以後嘅日子！」<br>是父母報夢還是回魂？他安然的說：「其實嗰時我係未瞓，但明顯感覺到一股溫暖喺身邊，當時我就知道喇！」他說，想藉此多謝《蘋果》和其他媒體、親戚朋友、關心事件的人，「好多熱心嘅朋友打熱線提供資料畀我，我好感激佢哋！」<br>記者問他有否埋怨弟弟，或其弟平日的行為和性格如何，但他總是「唔」的一聲，然後像是沉思般不出聲，最後表示不想說。<br>他接受訪問後，由三名朋友陪同到殮房認屍，戴上鴨舌帽、太陽眼鏡和口罩的他，心情久久未平復，坐在休息室足足一小時才能離去。</p><p>對弟弟給予真正寬恕</p><p>記者找來城巿大學犯罪學家黎定基分析，他直言罪犯的親人也是受害人，但從兄長與記者對答，可見他相當理智，相信他是打從心底對弟弟給予真正的寬恕。<br>黎定基說，兄長相信弟弟並不是窮兇極惡的人，殺父母可能受家庭和社會環境所影響，導致行為出現偏差。兄長對事件可能有自責，「點解自己冇發現問題？幫唔到細佬？」因此透過傳媒，希望大家寬恕和不要再指摘他弟弟。而父母的「回魂」，亦可能是兄長給予自我安慰而產生，這樣心裏會過得舒服一些。</p></body></html>