<html><header><meta charset="utf-8"><title>JJ唔憂嫁</title></header><body><h1>JJ唔憂嫁</h1><p>俾老闆陳百祥（阿叻）踢爆想結婚嘅賈曉晨（JJ），噚日同林子善喺西九龍中心出席打機活動，當大家諗住JJ點樣出招反擊啱啱加盟嘅E神楊焉（Carol）嗰陣，JJ居然密實出現，好失望囉。大會安排咗着住中國服嘅小朋友送花畀JJ，主持問佢叫乜名，小朋友話：「阿皇。」主持話佢係樊大皇，擺明搵JJ男友樊少皇搞笑。<br>咁密實係咪自我放棄？JJ話：「唔係，着衫都要睇場合。」叠埋心水結婚？JJ表示拍拖當然想有好結果，但佢強調唔心急嫁人，不過JJ承認：「我有問叻哥，如果冇進步先諗結婚，但我想努力做嘢先。」係咪唔同阿叻續約？JJ表示月尾約滿，有唔少公司搵佢，JJ的確想仔細諗吓去向，但佢強調𠵱家未有答案。<br>樊少皇有冇畀意見？係咪想養你？JJ話：「好多人錫我，話我想點就點。目前我唔需要人養，自己有能力。」<br>撰文：洪紅克<br>攝影：陳慧安</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>