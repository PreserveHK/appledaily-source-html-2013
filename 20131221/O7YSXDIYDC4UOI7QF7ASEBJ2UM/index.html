<html><header><meta charset="utf-8"><title>聖誕前極速約會場次　參加者質素　激升19歲女跳入My盛Party</title></header><body><h1>聖誕前極速約會場次　參加者質素　激升<br>19歲女跳入My盛Party</h1><p>【本報訊】大節當前，不想做「My盛Lady」的單身女士急謀對策。今年聖誕前的極速約會（Speed Dating）較去年激增一倍，而且參加的女士們質素大有提升，最年輕只有19歲，大多懂得打扮。<br>記者：龔蕙芝</p><p>「神刁」都可遇上善男？這只是肥皂劇橋段。沒有黃子華幫手的盛女，不少都積極脫離「My盛」行列。極速約會公司Colour Match負責人鍾先生表示，今年12月參加極速約會的人數，比去年多出一倍，要做17場才夠應付，去年則只辦了9場。本港的極速約會，一般都以女性參加者為多。<br>鍾先生指出，參加者中，最年輕女士為一名19歲大學生，而受電視節目影響，參加的女士都比以往更注重儀表，「參加者有八成以上係高於標準，好多男參加者都話（參加女士）比想像中好」；至於男士質素，則保持一貫水準。<br>另一公司緣來如始指，參加人數「多到做唔切」。One and Only負責人譚先生也表示，參加人數明顯增多，由以往每月3、4場，增至11、12月的每月7、8場。</p><p>「今年女仔好識打扮」</p><p>214 Dating負責人陳小姐也表示，「今年提早到11月就開始爆場，人數比去年同期多咗三成；12月有幾日仲要一日搞兩場，以前未試過」，一些受歡迎日子，如聖誕前正日，有些女參加者更要排候補位置。<br>她又指今年情況特別，不但提早報名，就連參加的女士亦非常年輕，最細只有20歲，「以前參加嘅女士多數只係斯文素顏，都要提點打扮技巧，但今年嘅女仔係好識打扮」。<br>年僅24歲、已參加過兩次極速約會的Joey說：「出嚟做嘢一段時間都搵唔到男朋友，唔擴闊圈子，真係驚會搵唔到，乜嘢方法都試吓。」她驚訝地發現，參加極速約會的女士絕非醜女「豬扒」，反而質素很高，「我識唔到男仔呀，不過同兩個醫生、律師嘅女仔做咗朋友」。<br></p><p>形式轉變　引入遊戲</p><p>業內普遍認為，在電視節目和劇集的推動下，市民現時已較接受極速約會，覺得藉此結識異性也無不可，並且也更明白打扮的重要。<br>此外，極速約會的形式也開始轉變，不少公司引入密室逃脫、Board game（棋類遊戲）等遊戲活動，甚受歡迎。「啲人唔鍾意Table for six（六人約會）就係怕尷尬，但𠵱家大家參加好自然只係玩，冇『諗話題』嘅負擔」，One and Only譚先生說。<br>昨晚一個約40人的極速約會上，記者所見，女參加者的質素果然不俗，年輕斯文，多數廿來歲，頂多31、32歲；男參加者的年齡相差似乎較大，由25、26至近40歲都有。女士有固定座位，男士則輪流坐到各女士對面，每人6分鐘。其中有6、7名女士特別漂亮，有男士夠鐘也不願起身，要主持人一再催促。</p><p>女士有話說</p><p>蔡小姐　飲食業<br>「我覺得受電視節目影響，（極速約會）越來越普遍，我就未參加過，覺得單身都OK。」<br></p><p>李小姐　地產業<br>「朋友介紹會最易識到男仔，speed dating都係其中一個途徑，如果單身都唔介意試吓。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>