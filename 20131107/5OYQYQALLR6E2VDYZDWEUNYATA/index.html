<html><header><meta charset="utf-8"><title>張衞健安仔犯禁室內煲煙</title></header><body><h1>張衞健安仔犯禁室內煲煙</h1><p>【銅鑼灣】前日是梁漢文（梁炳）42歲生日，一班圈中好友許志安、蘇永康、張衞健、雷頌德及歐陽德勛等跟他晚飯慶祝。未知有心還是無意，他們到達酒家後專挑在8時才開電視，因而錯過了前晚那集被指公器私用的TVB節目《東張西望》。</p><p>唔睇《東張西望》</p><p>飯局開始前約7時許梁炳先開車載太太林文慧（Karen）到中環歌賦街的Cova買生日蛋糕，之後開車駛到銅鑼灣的利園商場泊車，他見到記者採訪時表現錯愕，但仍禮貌多謝記者的祝福。梁炳笑言生日願望是身體健康，他說：「冇乜特別啦，都係朋友食餐飯算，冇諗住收禮物。」同時間許志安亦到達，他們一同乘電梯上樓跟一班朋友滙合。眾人在貴賓房內自成一國，8時過後人齊開飯順便打開電視收看《愛．回家》，剛好錯過了《東》的播出。其間他們互敬紅酒，蘇永康跟吳國敬先後送上小禮物給壽星仔。</p><p>酒醉飯飽後，安仔、張衞健跟雷頌德急急腳走過隔籬空置的貴賓房，原來他們煙癮起，又不想影響身邊友人，故找來空房煲煙可謂用心良苦，煙癮甚大的張衞健更煙駁煙煲過不停。但他們明顯已經觸犯室內禁煙條例，每人可被罰1,500元。他們逗留到10時左右離開，而西苑明顯是他們的飯堂，上次歐陽德勛生日一夥人亦在此為他慶祝。<br><br>採訪：楊浩賢、陳辰<br>攝影：梁繼光、潘冠恩</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>