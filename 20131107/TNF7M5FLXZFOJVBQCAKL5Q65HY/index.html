<html><header><meta charset="utf-8"><title>馬賽戀TB稱斷章取義　網友喪插：講大話</title></header><body><h1>馬賽戀TB稱斷章取義　網友喪插：講大話</h1><p>曾經同吳卓羲﹑陳智燊及「巨聲幫大孖」周志文傳緋聞嘅無綫小花馬賽，近日驚爆斷背緋聞，早前馬賽BB同郭可盈前經理人汪子琦一同歐遊，同行仲有一名女友人，而汪子琦被指係馬賽「富婆密友」，兩人親密合照喺網上流傳。<br>前日馬賽出席活動時回應事件，就不停話報道「斷章取義」及「時間證明一切」；點知話口未完，噚日就有報道圖文並荿爆出馬賽同汪子琦蜜遊上海時，被拍到行街拍拖食飯，情到濃時兩女亦旁若無人激嘴，真係斷正到應一應呀﹗今次真係唔知馬賽點拆彈喇。<br>兩位當時噚日都冇更新微博回應，不過唔少網民及粉絲就喺馬賽嘅微博留言，有人讚亦有人彈：「還是大膽承認吧﹗」﹑「講大話﹗」﹑「撐同志， 反歧視。」﹑「是真的幸福就祝福你。」</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>