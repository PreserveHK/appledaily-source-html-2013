<html><header><meta charset="utf-8"><title>網事力場：妍希BB失身惹負評</title></header><body><h1>網事力場：妍希BB失身惹負評</h1><p>【顛覆原著】陳妍希喺內地劇新版《神鵰俠侶》扮小龍女，造型惹負評，噚日編劇于正嘅微博公開小龍女被強暴嘅重頭戲劇照，點知又俾網民狂插，事關金庸筆下嘅尹志平（原著後改名為甄志丙）喺新版《神鵰俠侶》唔再係猥瑣小人，佢因為俾人落咗藥，強暴小龍女都係逼不得已，劇情完全顛覆咗原著內容，幫卑鄙嘅尹志平大翻身。</p><p>而且呢場強暴畫面拍得太唯美，扮演尹志平嘅宋洋情深款款望住小龍女，表情一啲都唔猥褻，被狠批劇情改得太離譜，不過于正話《神鵰俠侶》基本結構唔會變，只係人物性格更加豐富，尹志平會係個可愛小道士。<br>網民鬧爆于正亂改金庸原著唔收貨：「改拍得亂七八糟」，最慘被姦嘅小龍女陳妍希都得唔到網民憐憫：「哎哎哎，被小龍女陳妍希佔便宜了。」于正讚宋洋戲超好，網民就踩妍希BB一腳：「戲當然好，這樣的小龍女都下得了手，不是演技派能做得到？」 <br>場主：守庫</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>