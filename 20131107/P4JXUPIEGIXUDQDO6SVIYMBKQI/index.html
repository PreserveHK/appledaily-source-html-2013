<html><header><meta charset="utf-8"><title>白韻琹爆謝偉俊返歸冇偈傾</title></header><body><h1>白韻琹爆謝偉俊返歸冇偈傾</h1><p>白韻琹和謝偉俊（Paul）的16年婚姻出現危機，全城哄動，前日白姐姐控訴Paul過去20多年沒跟她行房，甚至曾動手打她，令她多次提出離婚，雙方關係陷於冷戰，昨日白姐姐接受電話訪問，被問到Paul有否𠱁她箍煲？白姐姐暗寸說：「冇呀，佢邊度得閒，佢要搞特權法。」</p><p>「大家都要冷靜」</p><p>夫妻感情出現裂痕，問到白姐姐現在心情如何？她大呻：「我周身痛，食太多藥瞓唔到覺，因為嗰次巴士受傷，我坐巴士嘅原因都好傷痛。」為何不坐Paul的私家車要搭巴士？白姐姐說：「呢個問題好正，你問Paul，佢畀我坐啲車，但我同司機太好，司機會受傷害，我唔想司機受傷害。」</p><p>此外，早年曾為黃霑與白韻琹掀罵戰的林燕妮，前晚到金鐘出席電影《老爆伴郎團》首映，對於白姐姐的婚姻現危機，林燕妮說：「我同佢唔熟，對佢哋嘅事冇興趣，唔知點解會問我，乜都唔知。」白姐姐指其婚姻有名無實？林燕妮說：「我冇嘢講，亦冇興趣，人哋嘅嘢我點會知呢？」<br>採訪、攝影：林妃、藍文浩</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>