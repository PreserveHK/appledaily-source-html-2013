<html><header><meta charset="utf-8"><title>伍燕梅萬事都Lucky 4</title></header><body><h1>伍燕梅萬事都Lucky 4</h1><p>【本報訊】眾所周知，告東尼平安夜生日，近兩年佢都喺牛一前田戰贏馬，今年亦唔例外。昨午他與徒弟蔡明紹攜手出擊，第二場搏輸咗大熱門「幸運日」，幸第四場憑次熱「萬事盛」補中，連續第三年數糊慶生，兩師徒一洗近期搏親都輸頹風。<br>四號對於一般中國人來說是不利的號碼，不過對於「萬事」系馬主伍燕梅來說，卻是Lucky Number。「萬事盛」昨日列陣第四場四班賽排四檔，伍燕梅指他在香港馬會的會員號碼是444，如此巧合，因此愛駒未跑前已經覺得有機會爭勝，如今順利贏馬，正好送給在平安夜出世的告仔一份生日及聖誕禮物。<br>「萬事盛」隔晚一直大熱，閘前「天笑」大注落飛取代成大熱地位，前駒回升至三倍開跑，結果順利由頭放到尾，季內兩戰A加3欄1200米排四檔全勝，馬有馬性，唔到你唔服！<br>其實計賽績，「萬事盛」比「天笑」更有根據，皆因後駒之前只上陣一次，不過閘前票數照樣倒水咁倒，獨贏有一注過百萬飛打入，跌到得番2.3倍開跑，可惜跑落唔算太好，拉士仲畀「藍雪山」搶埋席Q腳，大熱門僅跑第三。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>