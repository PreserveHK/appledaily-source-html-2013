<html><header><meta charset="utf-8"><title>參選特首要求　被質疑有偏頗愛國等同愛黨　林鄭：冇咁講</title></header><body><h1>參選特首要求　被質疑有偏頗<br>愛國等同愛黨　林鄭：冇咁講</h1><p>【政改諮詢開戰】<br>【本報訊】中央表明特首須「愛國愛港」，政改諮詢文件卻未就此着墨。有市民昨在電台質疑，愛國愛港等同間接要愛黨，變相令特首人選立場偏頗；身兼特區政制諮詢專責小組主席的政務司司長林鄭月娥急澄清「冇咁講法嘅」。時事評論員林和立認為在中央角度，要求特首愛國愛港，實與愛國愛黨畫上等號。<br>記者：陳雪玲、呂浩然</p><p>政改三人小組昨兵分三路到電台解釋政改諮詢文件。林鄭月娥昨在港台節目《千禧年代》，始終沒斷言公民提名是否可行，只稱任何方案須有法理基礎，若是「天方夜譚」，政府會適時表態，又指倡議者有責任向市民說明其建議是否符合法律條件。<br>特首須愛國愛港成市民關注焦點。聽眾徐先生指，要求愛國愛港人士任特首「有問題」。他舉例指，如法官等態度中立，「中立嗰啲唔可以做特首咩？」更質疑稱：「愛國間接可能要愛埋黨，變咗可能佢嘅諗法同做嘅嘢要跟中央，咁就變咗係偏頗。」<br>日前曾稱特首須愛國愛港是不言而喻、毋須諮詢的林鄭聽罷即澄清：「恐怕徐先生對愛國愛港嘅理解係等同咗愛黨，我哋冇咁講法嘅。」林鄭直指愛國愛港「好難搵到法律定義」，稱宣誓也非百分百保證，最重要是市民心中有把秤。<br>到商台解畫的律政司司長袁國強亦因此被市民「挑機」，聽眾李小姐狠批愛國愛港根本沒白紙黑字的法律證明，諷刺問：「（𠵱家）法律係唔使紙寫，大家心照？」袁國強回應稱，希望李別誤會香港法律倒退，重申《基本法》有關條文已反映愛國愛港條件，並指：「係咪想特首係一個唔愛國愛港嘅嘅人﹖相信香港人有一個務實嘅答案。」</p><p>梁振英：可以討論</p><p>時事評論員林和立認為從中央角度，要求特首愛國愛港，實與愛國愛黨畫上等號，指國家主席習近平曾在全國宣傳思想工作會議上曾言指「黨性和人民性從來都是一致的、統一的」，認為「作為特首向北京負責，就算是高層官員都被要求愛國等於愛黨」。他認為林鄭的說法只是迎合港人，因不少港人對共產黨沒有好感。香港大學法律學院院長陳文敏接受電台訪問時則指，愛國愛港的空泛條件難以介定，料林鄭對愛國愛港不言而喻，實際上只是「不能言喻」，因為「有啲嘢都講唔出口」。<br>另外，梁振英昨日出席設計營商周2013開幕禮後見記者，強調政改諮詢文件羅列出人大決定及解釋、總結現時社會相關建議，市民有一個寬闊空間表達意見，包括何謂「愛國愛港」都可以討論。</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24 </p></body></html>