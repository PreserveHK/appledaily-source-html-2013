<html><header><meta charset="utf-8"><title>寫字樓大增　催旺觀塘新食力</title></header><body><h1>寫字樓大增　催旺觀塘新食力</h1><p>【本報訊】觀塘共有五間食肆編入米芝蓮，當中兩間屬新加入，其中獲一星的MIC Kitchen看準近年不少寫字樓搬入觀塘工業區的商機，認為白領對中高檔午市套餐，以及新派創意菜式有需求，故冒險殺入該區，享受便宜租金，圖殺出血路。負責人Benson預期，未來觀塘食肆競爭將越來越激烈。<br>Benson一年前租下觀塘工業區一商業大廈的地舖，承認「做西餐唔開中環旺區」，感覺「都好冒險」，但看在租金較便宜，加上「睇到觀塘越來越多大型國際公司，都將寫字樓搬入嚟」，決定冒險一試。Benson的餐廳主攻在區內上班的白領，「因應佢哋食午餐好趕，午市會主打套餐」，而在晚市則歡迎客人自由點菜，「最好佢哋唔使睇餐牌，只要同我哋大廚講鍾意食乜就得」。<br></p><p>灑家粥火鍋值得試
</p><p>Benson預期，隨着近年越來越多寫字樓搬入觀塘，「呢度嘅需求非常大，做西式嘅舖頭少」，預期該區一帶的同類型餐廳會越開越多，「我哋唔會變陣，多競爭係好事，但我哋唔會鬥平，係要做最好」。<br>除了MIC Kitchen，觀塘區還有獲車胎人推介的灑家。它屬正斗集團旗下，提供廣東粥麵為主，米芝蓮形容其新推出以九比一米水比例熬煮的粥底火鍋，值得一試。<br>位於通明街的好運印度餐廳也屬車胎人推介，餐廳設計懷舊，屬正宗的爪哇中部菜式，尤其推介炭燒沙嗲烤肉等。<br>另外，同樣位於觀塘工廠區的還有名廚黃永幟的龍皇，屬一般推介食肆，米芝蓮指其出眾菜式是石決明燉老虎鮑及清蒸富貴蝦，「午餐時間其門如市」。另一推介食肆是觀塘利苑酒家。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>