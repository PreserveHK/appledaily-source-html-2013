<html><header><meta charset="utf-8"><title>體壇拾趣：李慧詩遇地獄賽程</title></header><body><h1>體壇拾趣：<br>李慧詩遇地獄賽程</h1><p>「牛下女車神」李慧詩（圖），今日喺世界盃場地單車賽墨西哥站，面臨嚴峻考驗。佢先喺當地時間中午參加凱林賽初賽，然後晚上7點鬥500米計時賽決賽，唔夠兩個鐘又再鬥凱林賽次圈，入到決賽嘅話，就會喺10點左右玩埋凱林賽決賽，真係少啲氣力都唔掂。總教練沈金康話：「慧詩雖然之前放咗10日假，但回港後已積極備戰，成績唔會差太遠。佢玩得開心，我要佢練得辛苦。」</p></body></html>