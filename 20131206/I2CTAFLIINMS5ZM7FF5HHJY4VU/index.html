<html><header><meta charset="utf-8"><title>陳豪為奶粉錢飛甩無綫</title></header><body><h1>陳豪為奶粉錢飛甩無綫</h1><p>陳豪與陳茵媺宣佈愛情結晶品「小Mo子」出世，小Mo子腳頭很好，大旺父母事業運，出名愛妻號的陳豪乘勢大賺奶粉錢，好讓妻兒過更好的生活。00年加入無綫的陳豪，雖然是經理人合約，但人工奀兼自由度不大，加上其經理人陳嘉莉早前向無綫辭職，難怪下月便約滿無綫的陳豪遲遲未動筆簽新約。<br>早前已傳出有奶粉商有意出價100萬力邀拍廣告，也有纖體商出價150萬邀陳茵媺與囝囝拍收身廣告。自陳豪宣佈即將做爸爸後，據知夫妻檔酬金高達50萬，而陳豪10月出席汽車活動，現身僅20分鐘便有約20萬袋袋平安，計起來1分鐘1萬元，分秒值千金，為着妻兒，他當然不介意離開娘家！</p><p>梁家樹自立門戶</p><p>至於自73年加入無綫的製作部總監梁家樹（Tommy），4個月前已向無綫請辭，明年2月正式離職。雖然無綫再三挽留，但他去意堅決，年過60歲退休之齡的他，希望自立門戶開製作公司，據悉得到不少富豪好友支持。不過離職後，他會完成無綫5月與寰亞合作開拍的《衝上雲霄》電影版。記者昨致電向梁家樹求證，但他表示沒回應。<br>採訪：羲和</p><p>全城熱話--張可頤：天作之合必出佳品</p><p>陳豪（Mo）與陳茵媺（Aimee）向來在圈中人緣甚廣，二人昨日凌晨在微博宣佈誕下「小Mo子」後，全城祝賀「雙陳添丁」，不少藝人更在微博留言祝賀，一片喜氣洋洋！<br>另外，Aimee的好姊妹戚黛黛及朱凱婷更第一時間接到通知，至於曾與陳豪及茵媺合作拍劇集《天梯》的張可頤、有生BB經驗的徐淑敏等，昨日亦紛紛在電話中送上祝福，祝願這一家三口健康快樂、開開心心。<br>採訪：嵐山、比華利</p><p>戚黛黛：</p><p>「我、朱凱婷等人同Aimee有個group chat，早一晚已知Aimee入院，成個過程update晒。可能因為我哋太煩，生咗第一時間，阿Mo代老婆覆我哋話母子平安。原本我哋下周會搞迎嬰派對，𠵱家早咗少少出世，會買多少少BB衫。暫時唔會探Aimee住，因為佢餵人奶，等佢休息多啲。」</p><p>曹敏莉：</p><p>「BB好標致，我囝囝大佢哋BB兩個月，將來可以一齊玩。我諗咗買BB用品做禮物，祝Aimee一家開開心心，BB健健康康。」</p><p>張可頤：</p><p>「梗係恭喜，一索得男，佢哋係天作之合，必出佳品，BB一定靚仔又乖巧。傳阿Mo離開無綫？可能扭吓計箒！好男人要賺奶粉錢，梗係要勤力啲。我都期望再同阿Mo合作，上次演姊弟戀，下次演母子戀都好。」</p><p>歐陽震華：</p><p>「睇陳茵媺個樣就知旺父益子，希望佢哋生多幾個。等我返嚟請佢哋食飯，希望BB百日宴時又請我食番餐。」</p><p>戚其義：</p><p>「好多人託我送BB嘢畀佢。我唔會認佢個仔做契仔，因為責任好大，我自己都係大細路，叫佢個仔認我做契仔會好啲。」</p><p>徐淑敏：</p><p>「BB鼻高高，好靚仔。我畀鄰居Aimee貼士係保持開心，坐月時要休息多啲。Aimee如果想追囡囡，最快要唞9個月，希望佢哋囝囝大啲過嚟同我兩個囡囡玩。」</p><p>向海嵐：</p><p>「早兩日喺街見過Aimee，當時佢幾精靈，隔一日就生咗都好surprise！有傳短訊問候佢，希望佢哋快啲生多個。Can't wait to meet the little prince（好想快啲見小王子）！」</p><p>羅敏莊：</p><p>「我個囡囡出世Aimee有送禮物，我點都會揀啲禮物送畀BB，我諗都係送被仔、衫仔或禮券。上次同陳豪出活動，佢猛問我湊B貼士。」</p><p>徐子珊：</p><p>「噚晚見朋友轉發呢個消息，喺呢度恭喜佢哋，好戥佢哋開心，係一個好靚結局。」</p><p>陳敏之：</p><p>「想快啲去探佢，但都係等佢坐完月同休息夠先。」</p><p>龔嘉欣︰</p><p>「BB生日咪係同我爭一日？𠵱家佢都要休息，晏啲先會傳短訊恭喜佢哋。」</p><p>蔡少芬：</p><p>「哇……太開心了！恭喜晒啊！想咀BB啊！媽媽……你辛苦啦！爸爸……你真幸福。」</p><p>麥長青：</p><p>「恭喜！恭喜！祝BB快高長大！健康愉快！幸福美滿！」</p><p>鍾嘉欣：</p><p>「The sweetest thing（最甜美的事）！」</p><p>楊怡：</p><p>「Aimee, so proud of u（以你為傲）！」</p><p>陳法蓉：</p><p>「沒想到前日才見過你，今日就有超好消息！BB超靚」</p><p>朱凱婷：</p><p>「Welcome to motherhood and please enjoy this miracle journey（歡迎做媽咪，享受奇妙旅程）！」</p><p>周家怡：</p><p>「That's so touching（好感人）！」</p><p>周麗淇：</p><p>「Congratulations Aimee and Mo（恭喜）！」</p><p>李綺雯：</p><p>「祝你們一家幸福美滿 。」<br></p><p>張嘉兒﹕</p><p>「Congrats, we were going to do the baby shower n（and）house warming next week...guess little mo is getting impatient.（我哋下周會有BB花灑會同暖屋活動，估計小Mo都心急。）」</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>