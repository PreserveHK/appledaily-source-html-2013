<html><header><meta charset="utf-8"><title>中環在線：新股上市　送騎呢紀念品 - 李華華</title></header><body><h1>中環在線：<br>新股上市　送騎呢紀念品 - 李華華</h1><p>噚日兩隻新股上市都潛水，唔知同送錯紀念品畀港交所（388）有冇關係呢？<br>美東汽車（1268）係汽車經銷商，呢盤生意明明充滿男子氣概，因乜解究送兩隻着住員工制服嘅牛牛毛公仔畀港交所呢？美東解釋，禮物寓意隻股票可以牛氣衝天。但毛公仔軟淋淋，佢股價咪跟住軟腍腍囉，首日跌穿招股價4%。<br>春泉產業信託（1426）就送咗盤陶瓷花，話夾番公司名字有春天氣息。可惜呢類咁大件嘅紀念品，通常被港交所存倉，不見天日，隻股噚日勁潛水16%，希望佢快啲重見天日啦。</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24 </p></body></html>