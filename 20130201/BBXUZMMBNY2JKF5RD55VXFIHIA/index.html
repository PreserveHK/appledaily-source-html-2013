<html><header><meta charset="utf-8"><title>我得寵：咕𠱸貓生擒高海寧</title></header><body><h1>我得寵：咕𠱸貓生擒高海寧</h1><p>　　宅男女神高海寧（高Ling）近年工作忙不停，雖然工作辛勞，但回家見到貓咪Yoda Baby圓咕碌似咕𠱸的臉蛋，都不期然地儍笑起來，更形容Yoda是隻像狗的貓，最耍家是加菲貓眼神，令高Ling急不及待要抱牠入懷。<br>撰文：卓寶花</p><p>鏡頭前或工作時候見到的高海寧最矚目莫過於她的惹火身材，但原來這位宅男女神內心充滿愛心和憐憫，約一年前，她遇上現時飼養的愛貓Yoda Baby，當時Yoda被前主人嫌棄醜樣而被棄掉，但高Ling卻沒有這個想法，反而對Yoda一見鍾情，情急之際還未來得及詢問家人意見，便將牠帶返家。</p><p>為食肥嘟嘟</p><p>提起Yoda的身世，高Ling帶點氣憤說：「前主人買咗Yoda返去，嫌棄佢面頰下垂，鼻又扁，望落個樣唔精靈，覺得醜樣，所以唔要佢，真係好可憐，買嘅時候都知佢個樣，咁唔負責任。但係我唔知點解一見到Yoda覺得佢好可愛，就決定帶佢返屋企。」</p><p>帶Yoda返家時的確有點手忙腳亂，因為高Ling兒時除了在南京長大的時候飼養過街貓外，只養過烏龜、金魚等易打理的小動物，今次都花了一段時間去學習，她說：「初時買齊晒啲寵物用品後，都有問養貓嘅朋友，自己又會睇書研究，後來慢慢同Yoda相處，發現佢一啲都唔難湊，而且又乾淨，又識得自己去廁所，𠵱家我屋企人都好錫佢，就算我離開香港工作，都有屋企人幫我睇住佢。」</p><p>陪睇電視冧</p><p>Yoda除了外形似加菲貓外，更被高Ling形容為為食貓，擁有圓潤的身形。高Ling說：「我本來鍾意狗多過貓，但佢真係好得意，肥肥哋圓咕碌，好似個咕𠱸，平時我坐喺梳化睇電視，Yoda好自然就纏住我。」高Ling與Yoda建立了深厚感情，曾想過為Yoda找個伴，但又未遇到合眼緣的對象，而且不想將愛心分散，還是將愛心百分百投入給Yoda。</p></body></html>