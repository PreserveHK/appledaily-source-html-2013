<html><header><meta charset="utf-8"><title>Lavina金Bra谷財運</title></header><body><h1>Lavina金Bra谷財運</h1><p>鍾蕙芝（Lavina）篤信傳統穿紅色內衣褲可以帶來鴻運當頭，好友王璐瑤（LuLu）得高人指點迷津踢走爛桃花，好姊妹齊齊買內衣褲施法，但Lavina揚言有筍盤會先據為己有，呼籲大家介紹男友給她們認識。</p><p>鍾蕙芝幾年前以𡃁模身份出道後人氣強勁，後來傳出與前經理人合約糾紛問題而沉寂下來，甚少在娛樂圈出現，本周一Lavina相約好友王璐瑤和白雲往荔枝角購買內衣褲過新年，Lavina較過往刻意收起性感，變為密實𡃁模，相反LuLu則谷胸大騷事業線，而白雲則因為身材太過豐滿，難以買到多花款的內衣褲，有點失望。</p><p>LuLu怕T-back</p><p>Lavina新年必定揀選傳統紅內衣，她說：「新年時玩麻雀會贏多啲，另外會買一套金色內衣旺財運，希望着一套真係金屬做嘅內衣過新年，可以行運一條龍。」談到男友對內衣喜好，Lavina笑說：「關男仔乜嘢事，我着畀自己睇，白羊座好自我中心，買乜嘢都為自己，愛我嘅人對唔住，我冇諗過你哋感受。」LuLu即搭嘴說：「男仔通常鍾意女仔着喱士T-back，但我唔鍾意𠝹住嘅感覺。」LuLu得高人指點穿粉紅內衣褲會桃花當旺，她說：「一直都係爛桃花搞到周身傷，希望今年憑一套粉紅內衣求得姻緣。」<br>三人對有否拍拖均對答玄妙，大可以互相介紹筍盤，Lavina說：「好多男性喺身邊，可以有發展空間，有筍盤都自己擸咗先啦，各位讀者有乜嘢筍盤都可以聯絡我。」<br>採訪：卓寶花<br>攝影：陳志嵐<br>場地提供：COLORFUL內衣專門店</p></body></html>