<html><header><meta charset="utf-8"><title>o靚模姦劫案　變霸王餐事件</title></header><body><h1>o靚模姦劫案　變霸王餐事件</h1><p>近日驚爆𡃁模疑被強姦案，昨日警方將案件改為「以虛假藉口促致他人作非法的性行為」，事件揭露𡃁模為搵快錢不惜走捷徑。曾於試鏡被非禮的𡃁模馮鎵瀅（Naomi）前晚自揭身價，揚言有人以100萬包養她，又以2,500元一小時高價邀拍私影，但事後卻被踢爆只得1萬元包養及300元拍私影。<br><br>上周六一名25歲𡃁模在將軍澳某酒店疑被姦劫，警方當時列作懷疑強姦案，警方經初步調查，發現該o靚模被盜去一部約值6,000元的手提電話及現金約300元，案件昨改列作「以虛假藉口促致他人作非法的性行為」及「盜竊」，暫時未有人被捕。</p><p>Naomi自揭包養價</p><p>事發後眾𡃁模即劃清界線狠批該𡃁模的做法。曾於試鏡被非禮的𡃁模Naomi前晚與張暖雅、羅彩玲（Vivian）到尖沙嘴出席活動，她否認是受害者，又舉證上周六與黃榕出席活動，故一定不是她們。Naomi又自爆平日在facebook上有不少男性要求包養及邀她私影，但她全都拒絕，她又誇口指有人想以100萬包養她一個月，又以2,500元一小時邀她私影，Naomi為怕記者不信，即場在手機找證據，卻被發現包養銀碼為1萬元，而私影則是300元一小時。對於100萬包養，Naomi指是小數目：「我要嫁人，要嫁億萬富翁，100萬太睇小我，我唔係貪錢。」<br></p><p>對於案中o靚模，張暖雅覺得很有問題：「公司有叫我唔好同陌生男人食飯，聽到呢件事，15萬冇咁好嘅事，只飲酒？又唔係靚過李嘉欣。畀咁嘅價錢出去，好恐怖，無功不受祿，唔係細路女，揀得呢條路就要承擔，一定係貪錢。」<br>至於與周秀娜前男友Avis疑爆床照的Vivian自言心情已好轉，問到可覺對方是賤男？她說：「對佢已經唔想再講啲乜，好多嘢浮咗出嚟，大家點睇就自己消化。」<br>採訪：李珮洳、何慧斯<br>攝影：仇志德、黃文偉</p></body></html>