<html><header><meta charset="utf-8"><title>是日圖片：哪吒不敵狼</title></header><body><h1>是日圖片：哪吒不敵狼</h1><p>特首梁振英噚日山長水遠去到令人心曠神怡嘅將軍澳工業邨，主持港交所（388）數據中心開幕禮，呢排同自由黨榮譽主席田北俊開火嘅西貢區議員方國珊帶隊示威，反對擴建將軍澳堆填區，但狼英一於少理，唔肯接信，㷫到「哪吒」喺數據中心門口瞓馬路攔車，但冇風火輪喺身，又點鬥得過隻狼呢？最終咪俾人抬走囉！　程志遠攝</p></body></html>