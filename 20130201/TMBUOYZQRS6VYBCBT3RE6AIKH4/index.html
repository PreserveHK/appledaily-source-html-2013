<html><header><meta charset="utf-8"><title>杏兒閃爆新戀情</title></header><body><h1>杏兒閃爆新戀情</h1><p>【首爾直擊】林峯、鍾嘉欣、鄭嘉穎同胡杏兒前晚喺韓國出席「TVB新春黃金慶典」，聲勢雖不及SISTAR、U-Kiss等韓國組合，但嘉欣同杏兒閃爆登場，完騷後仲識做留低收粉絲禮物同合照，攞到唔少分。杏兒風騷自爆有人追，話適當時候會公開，佢話：「乜嘢年紀呀？唔使玩地下情，但要好好保護感情。對方係圈外朋友，唔知係咪富二代，朋友了解中，睇緣份啦。」</p><p>嘉穎祝福Niki</p><p>嘉穎亦祝福舊愛周麗淇（Niki）傳新戀情，覺得相戀無分國界，最重要開心同鍾意。<br>嘉欣BB喺台上同蜜運中嘅林峯雞啄唔斷，佢笑話：「我喺佢緋聞名單中刪除咗，我只想做BB嘅新一代（指嘉欣BB）。」林峯被問會唔會去BB女友吳千語屋企拜年？佢扮失聰話：「唔好問我，我唔知，𠵱家淨係識聽韓文。」</p></body></html>