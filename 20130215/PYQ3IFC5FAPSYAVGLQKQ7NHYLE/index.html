<html><header><meta charset="utf-8"><title>中環迷你裙：賣「毒」原來有商機 - Samantha</title></header><body><h1>中環迷你裙：賣「毒」原來有商機 - Samantha</h1><p>單身一族昨日過了近年最絕望的情人節，皆因假又放完，錢又使晒，工又要返，大家已經「年初五咁嘅樣」，最重要是已婚的周圍派利是，未婚的攞住紮花晒幸福，單身的自然恨得牙癢癢。隨着單身人士越來越多，與其賣情侶商品惡性競爭，有商家轉戰「單身」概念！<br>早前有網站刊登一篇《教你拍攝一個人約會指南》，大受獨身男歡迎後，最新的續集叫《親熱照自拍指南》，當事人塗上指甲油再手執一頭假髮，將自己抱得緊緊，透過鏡頭借位，拍到街頭親熱效果，一眾毒（獨）男會否照辦煮碗Samantha就唔知，但睇到事主demo時陶醉樣子卻不禁毛骨悚然。<br>原來外國網站已經行先一步，網民只需要付出5美元，就能夠得到一位美女成為你的專屬網上女友，服務範圍好似喺你網頁留言、將你同佢嘅status改做「in a relationship」，又或者狂like你嘅status都得，若網站若真係開闢出這片「藍海」，睇怕毒男付費過後只會更加寂寞！<br><br>Samantha<br>本欄逢周一、三、五刊出</p></body></html>