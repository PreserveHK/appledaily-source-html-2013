<html><header><meta charset="utf-8"><title>中環在線：歐大衛　為蛇年平反 - 李華華</title></header><body><h1>中環在線：歐大衛　為蛇年平反 - 李華華</h1><p>唔少人講過，近幾個蛇年唔係好老利，好似1989年「六四」同2001年「911」，美國人仲以「蛇油推銷員」（snake oil salesman）形容嗰啲專呃人買假藥嘅推銷員，或者泛指滿口花言巧語嘅騙子。但係有心水清嘅老外就話，其實蛇年都唔係冇好，大家睇嘢唔好側埋一邊。<br>香港總商會首席經濟師歐大衛（David O'Rear）喺最新一期《工商月刊》裏面列出一啲好事，例如1977年嘅蛇年，海洋公園揭幕、鄧小平重掌中央執政大權，個人電腦（PC）面世、蘋果電腦同甲骨文公司成立、仲有風靡全球嘅電影《星球大戰》首映等等。<br>歐大衛話，其實水蛇係其中一個吉祥嘅象徵，喺東南亞一啲地區，蛇係代表智慧、知識同富饒，古埃及人更視眼鏡蛇係權威同力量嘅象徵。佢話蛇年應該有利生意往來，特別係機構組織嘅業務咁話。</p></body></html>