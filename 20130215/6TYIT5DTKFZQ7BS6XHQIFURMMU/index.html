<html><header><meta charset="utf-8"><title>中環在線：<br>陳智思畫畫　陳媽媽講真話 - 李華華</title></header><body><h1>中環在線：<br>陳智思畫畫　陳媽媽講真話 - 李華華</h1><p>亞洲金融（662）總裁陳智思（Bernard）舊年開始籌備嘅畫展，終於有得睇，其中舊年搞到全城哄動嘅國民教育事件，都成為佢嘅題材。</p><p>「國民教育＝洗腦」</p><p>畫展除咗展出Bernard畫作，仲有陳媽媽以及其他家族成員作品，順便當埋慶祝母親大人嘅八十大壽。Bernard展出嘅作品約有24幅，大多數係佢拿手嘅點畫，其中兩幅新作，《國民教育》畫咗個人腦，另一幅《一國兩制》就好似天安門城樓入口咁。<br>Bernard話，《國民教育》嘅靈感來自類似人腦嘅醫療圖片，畫完之後覺得用「國民教育」做題好貼切，同場嘅陳媽媽就插嘴話「洗腦吖嘛！」Bernard就急忙補飛否認，話純粹係鍾意用呢個題目配幅畫，係「諷刺㗎啫，笑話嚟嘅。」<br>如果大家想睇呢個畫展，可以喺今個星期六至下星期四去香港大會堂。</p></body></html>