<html><header><meta charset="utf-8"><title>跑道特色：好地A欄利外叠冚</title></header><body><h1>跑道特色：好地A欄利外叠冚</h1><p>【本報訊】周日沙田鴛鴦地賽事，草地用全闊A欄，天文台預測天晴，估計場地一如賀歲賽日般掛牌為好地。</p><p>跑法：睇番最近一次田草A欄賽事（1月20日），當日居中後上馬明顯佔優，如「各適其適」、「醒目精伶」、「自由勝」及「得男」均從尾叠衝上反先對手，前三駒更是入直路後飛出外叠衝贏，似乎全闊跑道對後上馬有利無害。<br><br>馬匹：今戰列陣馬中，第三場「貝利奇」上仗正是1月20日田草A欄1200米打開勝門，勝後又等番同一移欄再上陣，睇部署決心爭取連捷。第七場「甜將」五次角逐田A欄1200米獲一勝四位全上名，憑較佳場地性能可坐位望贏。<br><br>泥地：兩場泥地賽均跑1650米，翻查1月至今四場同程賽事，分別有「大有作為」、「陽光王子」及「福到多多」居中後上勝出，可見此程利追唔利放。<br><br>馬匹：今戰第六場「非常好」及八場「摩法神采」、「經典皇牌」等擅跑泥地之後上馬可優先留意。</p></body></html>