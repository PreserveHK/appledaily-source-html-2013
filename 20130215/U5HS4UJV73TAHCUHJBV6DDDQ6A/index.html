<html><header><meta charset="utf-8"><title>蠟肉任咀</title></header><body><h1>蠟肉任咀</h1><p>嘩，乜咁着數呀？荷李活金鑽王老五佐治古尼（George Clooney），噚日竟然坐喺倫敦街頭，任由女途人啜！唔該大家睇清楚啲，其實呢個係佐治嘅蠟像嚟㗎。話說倫敦杜莎夫人蠟像館趁住噚日情人節搞咗個活動，之前佢哋叫顧客選出最想同邊個約會，結果由佐治古尼勝出，於是蠟像館噚日就將佐治個蠟像放喺街邊，陪下啲冇情人過節嘅女士，完全係做善事啦。啲女士見到佐治，雖然係蠟造嘅，但佢哋都唔介意咀假佐治面上啲蠟肉，走埋去又啜又攬，當正係男友咁。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>