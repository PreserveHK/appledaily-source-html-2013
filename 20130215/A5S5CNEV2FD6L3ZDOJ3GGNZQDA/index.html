<html><header><meta charset="utf-8"><title>樂香園：內地零售唔多掂 - 密西比</title></header><body><h1>樂香園：內地零售唔多掂 - 密西比</h1><p>今日雖然已經是初六，正所謂「有心唔怕遲，初十都係拜年時」，密西比借這個機會，祝大家「買嗰隻升嗰隻」，永無「接火棒」。<br>海迪昨日分享了過年期間於香港購物的親身經歷，今日不如說一說內地零售情況。有業界人士跟密西比說，由於去年11月內地零售市道「無厘頭」反彈，令大家以為市道好轉，好多服裝零售商在12月都「起勢」大量補貨，殊不知反彈只是虛火，補貨又變存貨。<br>到農歷新年前轉季，受挫的零售商們急急換上春裝，爭相搶「頭啖湯」，殊不知今年天氣又較往年凍，春裝「唔賣得」，又要臨急臨忙浪費數日換回冬裝，再錯過了這個難得的「翻身」機會，換來換去得個「桔」。<br>又不是所有服裝零售商都「食」不到新春檔期，好像一些產品較長青的服裝品牌，側聞因天氣凍，消費者為了保暖都降低了對款式的要求，令部份品牌要連「倉底貨」也要拿出來應市，真是「同人唔同命」。<br>那運動用品零售商呢？該業界人士反問密西比，天氣凍的時候，你第一時間會不會想起要買運動衫？<br><br>密西比</p></body></html>