<html><header><meta charset="utf-8"><title>魚樂無窮：創維概念多有排炒 - 唐牛</title></header><body><h1>魚樂無窮：創維概念多有排炒 - 唐牛</h1><p>蛇年紅盤適逢情人節，呢條蛇仔亦冇扭計，港股全日高開高收，近年紅盤走勢與全年一致，新正頭有好開始，寓意全年好景。個市成交唔夠600億銀，但個別股份交投依然暢旺，好似噚日推介嘅翠華（1314），Keep住有9球幾成交，埋單升逾6%，為本欄響頭炮，可喜可賀。<br>今日推介電視股創維（751），同樣概念多多。中央大打城鎮化牌，農民遷居城市，電視需求有增無減，行業龍頭創維肯定受惠；集團剛公佈1月銷售額按年勁增91%，去年4月以來，內地3D電視機銷量佔總額近半，有助推高毛利率。往績一流，前景亦秀麗，創維早前宣佈，正研究收購A股公司，並注入機頂盒業務，變相借殼上市，該業務分部業績，去年上半年佔比逾兩成，倘計劃落實，創維價值肯定大爆發。創維噚日收報5.15元，升4%，連續兩日大陽燭上升，走勢強勁毋庸置疑，惟9RSI已升至82超買水平，可候回調至5元水平，中線坐六望七。<br><br>唐牛</p></body></html>