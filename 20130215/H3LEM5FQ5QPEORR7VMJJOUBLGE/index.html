<html><header><meta charset="utf-8"><title>葡萄牙航空出錯　青年$2,551來回歐洲</title></header><body><h1>葡萄牙航空出錯　<br>青年$2,551來回歐洲</h1><p>【記者盧勁業報道】往返香港及葡萄牙的機票，上周驚現跳樓價，原因是葡萄牙航空定錯價，將原本價值逾一萬元的機票，錯定為2,551元起。不少網民明知有可能被退票，但「唔理三七廿一訂咗先」，結果有青年在大年初一出發，今天凌晨返港，並已預訂今年暑假旺季的機票。<br>跳樓價於上周日由本港的平價旅遊資訊網站Flyday.hk率先報道，講明「有機會係bug」，但由香港經杜拜、里斯本，再到葡萄牙小鎮豐沙爾（Funchal），只需約2,551元，其後可以另購便宜機票往歐洲其他城市。<br>有網民質疑是騙局，但有更多網民直言「唔理三七廿一訂咗先，最多俾佢（航空公司）cancel退錢」。但跳樓價只維持兩天，於上周一晚回復原價。<br>葡萄牙航空的本港代理太平洋航空拓展有限公司職員翁先生承認，有關機票價格出現問題。早前有旅行社指該航線機票已經清倉，要求增加機票量，該公司才發現問題，隨即通知葡萄牙航空，才發現定價出錯；但最終決定讓所有已出機票的旅客繼續行程。</p><p>來回需坐六程機</p><p>他表示：「除咗本港旅行社可以出飛，全世界所有Agent都可以賣呢張機票。我哋只係知道香港有一間旅行社有20至30張飛係出唔到。」至截稿前，葡萄牙航空總公司未有回覆本報查詢。<br>本港不少網民從訂票網站搶購到機票。Chris是其中之一，他買了四張來回機票，兩張在大年初一出發，今日凌晨返抵本港，每張價錢約2,700多港元；另兩張在7月中暑假出發，價錢約2,500多元一張，預備到歐洲玩10天。<br>Chris昨結束首個旅程，在杜拜轉機回港時接受本報越洋訪問說：「張機票同普通機票冇分別，去程坐A380，共六程機。但一定要去到豐沙爾，喺里斯本同杜拜轉機時可以出閘，但就唔可以放棄任何一段航程，如果唔係之後嘅航程會全部被cancel。」<br>豐沙爾位處大西洋的小島馬德拉是足球名將C朗拿度的故鄉。Chris說：「我住嗰間小旅館已經勁偏僻，老闆話從來未有香港人入住過，但單單喺上星期，已經有四個來自香港嘅Booking（預訂），佢都問番我轉頭：點解會有咁多香港人嚟。」<br>不過，部份經本地訂票網站Cheaptickets.hk買機票的網友，在訂購機票後被取消交易和退款，他們十分不滿，在社交網站facebook發起「Cheaptickets.hk買機票唔認數關注組」，誓要以同等價錢買入該張機票，至昨晚共有23人like。</p></body></html>