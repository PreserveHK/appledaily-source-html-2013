<html><header><meta charset="utf-8"><title>體壇拾趣：<br>自拍照求婚　費特斯得咗</title></header><body><h1>體壇拾趣：<br>自拍照求婚　費特斯得咗</h1><p>NBA前鋒費特斯（圖左）上季借梳化畀林書豪過夜，有份成就「林瘋熱」，佢嘅好心都有回報。今季初已轉投速龍嘅費特斯，周三喺個人twitter宣佈，向模特兒女友Elaine Alden（圖右）求婚成功；Elaine亦都喺自己twitter甜蜜回覆同夢中情人訂婚外，仲上載埋費特斯嘅自拍求婚相同鑽戒，睇嚟費特斯唔只打波叻，仲好浪漫㖭。</p></body></html>