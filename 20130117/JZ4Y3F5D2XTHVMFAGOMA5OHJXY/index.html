<html><header><meta charset="utf-8"><title>隔牆有耳：<br>學足阿爺　共產中文好難頂 - 李八方</title></header><body><h1>隔牆有耳：<br>學足阿爺　共產中文好難頂 - 李八方</h1><p>狼振英發表上任後首份施政報告，全城鬧爆冇內容、冇新意。不過，有一樣嘢係前所未有，就係用咗大量「共產中文」！成本嘢充斥「適度有為」、「加大力度」呢啲充滿膽固醇成份嘅抽象中文，聽到都覺得滯；最𢱑頭係話改善維港水質可以建立「親水文化」，八方聽到毛管戙。<br>其實狼英好多用詞都係緊執領導人口水尾，例如「走出去、引進來」係江澤民02年提出嘅經濟戰略；喺記者會上不停重複嘅「不失時機」，就係習近平最近考察廣東時講。<br>才子陶傑大鬧佢沉迷大陸用語，一開口就滿口土氣，香港人絕對唔buy。佢話狼英喺人民大會堂大大小小酒會浸淫30幾年，積習難改。佢懷疑隻狼見香港人反對大陸融合，所以專登講共語，激死你哋！<br></p><p>狼英語錄</p><p>•內交         　<br>•適度有為   <br>•做多做闊  　<br>•發展大潮<br>•加大力度  　<br>•高度重視<br>•親水文化  　<br>•不失時機<br>•走出去、引進來<br>•港人之港、活力之港<br>•成熟一項、推出一項<br>•地區問題地區解決、地區機遇地區掌握<br>資料來源：《蘋果》資料室</p></body></html>