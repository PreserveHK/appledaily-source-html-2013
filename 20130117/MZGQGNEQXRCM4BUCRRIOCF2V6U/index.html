<html><header><meta charset="utf-8"><title>自稱後生過郭富城　聽審公眾爆笑<br>鄭威濤被官窒「畀證供唔係上電視講稿」</title></header><body><h1>自稱後生過郭富城　聽審公眾爆笑<br>鄭威濤被官窒「畀證供唔係上電視講稿」</h1><p>【板前股權糾紛案】<br>【本報訊】板前壽司股權糾紛案，興訟的生意拍檔昨天引述鄭威濤的誓章，指鄭在誓章中喜歡炫耀自己，一再提及不少跟官司無關的事，例如指自己「着好多Issey Miyake，𠵱家就着Armani」、「後生過郭富城」，更提及當年投得「日本一」藍鰭吞拿魚而獲港日傳媒報道，他直言：「我等咗呢日等咗21年」。<br>記者：陳佩明</p><p>原告在高等法院引述鄭威濤於商標註冊官司中曾提交誓章，當中反映他「鍾意講威嘅嘢，居功嘅嘢，講到天花龍鳳」。鄭於誓章中提及曾與藝人官恩娜、李純恩主持電視節目《和味無窮》，「我企喺李純恩身旁講流利日文。」原告質疑這與商標註冊官司有何關係。<br>鄭並於誓章中輕佻地表示自己「39歲，後生過郭富城，唔會好似佢咁喺演唱會用水淋僱員」，「（我）着好多Issey Miyake，𠵱家就着Armani。」 鄭昨天聞言無言以對，但公眾席上的原告支持者卻爆笑。<br></p><p>官：邊個幫你做誓章
</p><p>原告稱從誓章可見，鄭就2008年投得「日本一」感到自豪，當時表現得相當高調，鄭回應：「唔知有咁多人報道」，否認享受成為焦點，但他在誓章中提到「我等呢日等咗21年」。原告指他當日「扮日本人」競投，鄭沒正面回應，只強調自己沒「跣」日本人。<br>鄭另提及昔日在日本做學徒的辛酸史，及自己的花名是「AK47」及「Tank（坦克車）」。原告質疑鄭因脾氣火爆得名，但鄭解釋，因緊張食物的出品而鬧人，並非經常發脾氣。<br>原告重申，誓章根本無助打官司，主審法官亦加口：「唔知邊個幫你做呢份誓章，提醒你畀證供唔係上電視講稿。」原告進一步指鄭：「真正重要嘅絕口不提，呢個係你打官司嘅策略？」鄭否認，重申不熟悉法律程序。但原告指鄭沒有預先在證人供詞內披露對爭議點的說法，故意留在出庭時爆肚進行突襲。<br>案件編號：HCA1269/09, 304/11</p></body></html>