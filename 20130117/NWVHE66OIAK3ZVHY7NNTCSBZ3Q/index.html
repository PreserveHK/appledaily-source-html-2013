<html><header><meta charset="utf-8"><title>馮仁昭四圍超：肥妹小寶變女神 - 馮仁昭</title></header><body><h1>馮仁昭四圍超：肥妹小寶變女神 - 馮仁昭</h1><p>呢排無綫套《老表，你好嘢！》好多人談論，大多數人都係話個劇再挑起中港矛盾，但有啲觀眾就唔理咁多，只當佢係一套喜劇咁睇，有啲人更加係為咗長腿姐姐萬綺雯而捧場，不過劇中飾演王祖藍兒時好友「細細粒」嘅小寶，風頭都唔弱得過女主角，雖然小寶係肥妹一名，但佢咁可愛，已經俾高登仔封為女神喇！</p><p>網民：瘦咗一定好靚女</p><p>喺電影公司做文職嘅小寶俾人發掘做幕前，最近仲同無綫簽咗兩年約，佢之前喺電影《勁抽福祿壽》同劇集《巴不得媽媽…》都好出位，啲高登仔就讚佢好得意，瘦咗一定好靚女，小寶噚日就話多謝網友嘅讚美，問到佢會唔會減肥？小寶話：「我雖然太鍾意食嘢，但都會為健康減肥嘅。」喺劇裏面，小寶同祖藍演嘅蔡芯係好朋友，但佢哋冇感情線，只係遲啲同埋王菀之組咗隊Band叫「Oh Baby」，咁小寶想唔想第時拍劇有感情線呢？佢就話：「冇所謂！」其實如果小寶有感情戲，都應該會好多搞笑成份幾好睇。<br>撰文：馮仁昭</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>