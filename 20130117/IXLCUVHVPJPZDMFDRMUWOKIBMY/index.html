<html><header><meta charset="utf-8"><title>前總廚周中自創麒麟珍珠翅<br>Fusion酒樓先驅結業</title></header><body><h1>前總廚周中自創麒麟珍珠翅<br>Fusion酒樓先驅結業</h1><p>【本報訊】繼北京酒樓，前身為明星食府麒麟金閣的麒麟閣酒家，也因不敵業主迫遷，將於本月31日結業。高峯期共有五間分店的麒麟閣，以大廚周中創製的腸衣包裹天狗翅招牌菜「麒麟珍珠翅」聞名。周中表示，八十年代的麒麟金閣，是香港首間提供Fusion菜的中式酒樓，「張國榮、梅艷芳和陳百強，都係座上客。」物移星換，巨星殞落，三十年歷史的名店，也難逃結業命運。<br><br>記者：呂麗嬋</p><p>位於銅鑼灣利舞臺廣場麒麟閣酒家，還有兩星期便結業，由於下月是春茗的黃金檔期，昨日到酒樓訂位的食客仍絡繹不絕，坐在門外的劉經理，只好逐個客人解釋，他說：「租約其實2月底先屆滿，但業主要求還原交吉，清拆裝修需時，惟有提早結業。」<br>劉經理表示，自從半年前業主告知不會再續約，已第一時間通知預訂了酒席的客人取回定金，「好多酒席預訂到今年年底，涉及嘅酒席超過一千圍，損失好大。」他表示老闆自確定不獲續約後，已積極找新舖位搬遷，可惜一直因租金太貴談不攏，故酒樓50名員工會先遣散，「老闆話唔想放棄麒麟呢個品牌，如果搵到適合嘅舖，佢一定會再開。」劉說。</p><p>張國榮、梅艷芳曾光顧</p><p>「廚神」周中曾任麒麟金閣總廚，見證麒麟閣的黃金年代，「八十年代嘅麒麟金閣，係香港首間提供Fusion菜嘅中式酒樓，係附設喺尖沙嘴香港酒店入面嘅高級食府，好多巨星好似張國榮、梅艷芳和陳百強，都係座上客。」周師傅說，每個廚師都要研究新菜式，聞名的「麒麟珍珠翅」，正是他的得意之作。<br>八、九十年代香港經濟起飛，刁鑽的貴價菜不愁食客，所謂嘅珍珠翅，其實是以腸衣包裹天狗翅，造成珍珠狀，上碟時每碟獨立放上一顆，這種參照西餐上菜的方式，對於中菜來說前所未有，所以吸引不少明星光顧。</p></body></html>