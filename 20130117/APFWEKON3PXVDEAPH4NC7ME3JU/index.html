<html><header><meta charset="utf-8"><title>G.E.M.隧道炒車</title></header><body><h1>G.E.M.隧道炒車</h1><p>之前俾前輩甄妮鬧冇禮貌嘅鄧紫棋（G.E.M.），四月再喺紅館開演唱會，身為後輩嘅佢當然唔敢鬧人嚟谷飛，惟有以其他招數吸引觀眾，好似佢最貴嘅門票賣1,280蚊，貴係貴啲，但保證持票人可去後台參觀、坐頭三行仲得到G.E.M.親筆簽名紀念Tee等。</p><p>G.E.M.日前喺尖沙嘴封隧道拍演唱會海報，由深夜12點開始拍足六個鐘，用架爛車做背景，G.E.M.着住車胎材料做、又爛又沾滿機油嘅衫，喺爛車度爬出嚟，大玩型格，不過因為場面太過逼真，令經過嘅車同交通警都以為真係發生車禍。<br>撰文：洪紅克</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>