<html><header><meta charset="utf-8"><title>隔牆有耳：<br>何永謙出招　刊聲明闢謠 - 李八方</title></header><body><h1>隔牆有耳：<br>何永謙出招　刊聲明闢謠 - 李八方</h1><p>身為「梁粉」嘅前衞生福利局副局長何永謙，舊年幫狼振英助選期間，不斷被指喺政府任職期間，曾經涉及性騷擾，結果佢喺舊年6月，兩度發表聲明高調闢謠，更加喺11月去信各司、局長同秘書長，澄清一切只屬流言，其間亦不斷向傳媒話一切只係流料。</p><p>點知「謠言」未有因此靜止，近日又有傳媒舊事重提，激到何永謙第N度出招，噚日佢喺報章刊登聲明，強調自己喺政府任職時無涉及性騷擾嘅投訴，指事件令佢清譽受損，亦對妻女造成困擾，警告如果有人繼續造謠，會採取法律行動。<br>何永謙近日已經向公務員事務局索取自己嘅人事檔案，希望用證據，還自己一個清白。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>