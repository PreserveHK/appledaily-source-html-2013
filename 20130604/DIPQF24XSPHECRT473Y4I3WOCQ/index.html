<html><header><meta charset="utf-8"><title>海鮮Brunch賀父親節</title></header><body><h1>海鮮Brunch賀父親節</h1><p>上個月嘅母親節，安排咗一連串活動，今個父親節又有乜特別安排呢？飲茶？咪咁娘啦！吃個Brunch會唔會潮啲呀？多間餐廳趁父親節，特別推出自助Brunch，好似以食法國菜為主的Bella Vita，就有All-You-Can-Eat-Brunch，海鮮、意大利麵及甜品無限量供應，而每位父親更可獲得H2O+護膚禮盒，有得食又有得扮靚！</p><p>爹哋鍾意飲酒嘅話，可揀海景嘉福酒店的海風餐廳，餐廳嘅Brunch任飲意大利Prosecco氣酒，配上烤肉眼牛柳、番紅花意大利飯配香煎鴨肝等，保證令爹哋大為滿足。至於朗廷酒店的美岸海鮮廳則主打海鮮自助Brunch，生蠔、龍蝦、蟹等應有盡有，現場還有爵士樂演奏。至於惠顧父親節當日的Brunch，可獲贈價值$2,500的Venture Photography攝影之旅禮券！</p><p>a. Bella Vita（2577 0699）<br>b. 海風餐廳（2731 2870）<br>c. 美岸海鮮廳（2132 7898）</p></body></html>