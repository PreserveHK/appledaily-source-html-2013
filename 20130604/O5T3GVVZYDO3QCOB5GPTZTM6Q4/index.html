<html><header><meta charset="utf-8"><title>Lisa S.為吳彥祖誕8磅大嚿妹</title></header><body><h1>Lisa S.為吳彥祖誕8磅大嚿妹</h1><p>吳彥祖與老婆Lisa S.的愛情結晶品Raven終於出世！昨日兩公婆在微博分別以中、英文版本公佈喜訊，吳彥祖昨日到尖沙嘴出席電影活動時難掩初為人父的興奮，不過為保持神秘，他只上載女兒的手仔照片上微博。疼錫愛女疼錫到出晒面的他，還叫戲中兩位男主角古天樂和劉青雲保護女兒。<br>電影《竊聽風雲3》台前幕後昨日舉行開鏡活動，監製爾冬陞、導演莊文強與麥兆輝、吳彥祖、古天樂、劉青雲、黃奕和葉璇等現身。昨日在網上公佈初為人父喜訊的吳彥祖自然成焦點，提到愛女Raven，他笑不攏嘴說：「其實係星期四（上月30日）開刀，我都有入產房，幾surprise，因為過程好快，大約都係20分鐘。」</p><p>入產房被嚇親</p><p>吳彥祖笑言剖腹過程幾暴力，故未有拍片：「其實我有啲驚，但唔可以畀Lisa知，我又畀唔切反應，生完出嚟就要我抱住做body check、剪臍帶，大約8磅重，都幾大嚿。佢嘴嘟嘟、鼻高高、多頭髮、單眼皮。」兩人為女兒改名Raven，他說：「覺得好靚，中文名會等爸爸改，佢要9月先返。」他直言知道是女兒後已好擔心，隨即要求古仔和青雲幫手保護女兒：「如果個女拍拖，入屋見到我哋三個都要嚇吓佢。」他透露女兒要曬燈，古仔搞笑說：「我屋企有，你湊佢嚟照啦。」<br>青雲就表示要送床仔讓Raven與Uncle Louis（古仔）齊齊瞓住照燈。另外談到新戲，青雲為角色留鬚，問其老婆郭藹明有否投訴鬚好拮？青雲即語帶雙關說：「等我今晚返去問吓老婆拮唔拮先？」另外，Lisa好友Ana R.表示見過Raven，早前為Lisa舉行baby shower派對，又謂希望做Raven的契媽。</p><p>採訪：藍文浩<br>攝影：葉君海</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>