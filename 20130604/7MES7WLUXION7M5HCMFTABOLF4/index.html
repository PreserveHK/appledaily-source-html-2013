<html><header><meta charset="utf-8"><title>體壇拾趣：希拔唔使停賽<br>溜馬今「夫添」鬥熱火</title></header><body><h1>體壇拾趣：希拔唔使停賽<br>溜馬今「夫添」鬥熱火</h1><p>溜馬同熱火嘅NBA東岸決賽，唔單止場內好激，場外都好有火；溜馬中鋒希拔（圖）上周六打完第6戰，幫球隊追成3:3，賽後記者會上就爆粗鬧記者，仲講埋「基佬」呢啲羞辱同性戀者嘅言語，結果俾聯盟罰佢75,000美元，佢同溜馬官方亦都公開道歉；破財就事小，好彩聯盟冇罰停賽，事關希拔能否在陣，對周二第7戰嘅勝負都好重要。</p><p>熱火賽前傳內訌</p><p>主場出擊嘅熱火，輸波就衞冕失敗，理應係齊心一擊之時，竟然傳嚟內部不和消息；第6戰之後，熱火更衣室傳出爭吵聲，3頭犬之一嘅獲迪同保殊，就批評自己掂波同起手機會少，發揮有限；熱火總裁萊利口口聲聲講事件已平息，球隊會團結應付第7戰，有冇問題就真係美國時間周一晚嘅比賽先知。（now635台今日8:30am直播東岸決賽第7戰）</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>