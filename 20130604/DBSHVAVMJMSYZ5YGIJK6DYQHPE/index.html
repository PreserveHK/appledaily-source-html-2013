<html><header><meta charset="utf-8"><title>樂基兒脹爆等車</title></header><body><h1>樂基兒脹爆等車</h1><p>【銅鑼灣】黎明嘅前妻樂基兒近日盛傳同新歡Cuz閃婚，但當事人就一於唔答，不過樂基兒肯定係蜜運當中，身形仲隨住心情而心廣體胖，上星期五脹爆嘅基兒打扮清爽，同一名外籍女士企喺銅鑼灣利園商場門口，似乎喺度等車接。但係基兒緊窄嘅牛仔褲完全將佢肥咗嘅體態表露無遺，佢哋全程以英語交談，大熱天時企喺條街都幾辛苦，足足等咗3分鐘先見到一架專門出租畀藝人用嘅七人車出現，同以往有專用司機同車照顧嘅時候爭好遠。<br>採訪、攝影：梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>