<html><header><meta charset="utf-8"><title>女神tea time：<br>還記得Xanga嗎？ - Fifi</title></header><body><h1>女神tea time：<br>還記得Xanga嗎？ - Fifi</h1><p>繼ICQ、MSN後，又一個代表80後青蔥歲月的品牌敵不過時代巨輪。網誌平台Xanga最近公佈，如果7月15日前籌唔到6萬蚊美金（約47萬港元）就要執笠。<br>那些年，幾乎每個後生仔都有Xanga戶口，內容大多圍繞生活，有啲人更喜歡以模稜兩可、虛無飄渺嘅手法，無病呻吟一番，務救做到令人估估吓嘅效果。由於Xanga可將唔同人嘅賬戶以blogring形式連結，吸引好多學生流連八卦同學仔嘅內心世界，可算係社交網站嘅雛形。<br>不過，Xanga開咗10年，由功能至版面設計真正講得上十年如一日。唔好講話係從事科網，搞任何生意一味固步自封，最後只係死路一條。如果Xanga真係有好橋轉型，大把投資者入股啦，唔使搞到要搵網民籌旗，所以救得一時都救唔到一世。<br>近來喺fb開始見到唔少人都話要同Xanga講拜拜，但問心，唔係呢單新聞，又有幾多人仲會記得佢？其實，大家早已用行動同Xanga講再見。<br><br>Fifi<br>本欄逢周二、四刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>