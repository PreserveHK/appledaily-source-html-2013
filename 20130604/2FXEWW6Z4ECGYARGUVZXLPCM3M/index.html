<html><header><meta charset="utf-8"><title>電視撈飯：張景淳變家明唱通街</title></header><body><h1>電視撈飯：張景淳變家明唱通街</h1><p>「家明」張景淳前晚攞住支結他喺銅鑼灣街頭拍嘢，本身短髮嘅佢戴住個長假髮同着住Rock友衫，即刻俾途人認得，仲猛叫佢家明，唔知仲以為佢拍緊無綫神劇《天與地》續集。張景淳噚日喺電話度話，佢係無綫J2台今年嘅動漫節大使，當時拍緊宣傳片：「其實個假髮同家明嗰個唔同，不過我一戴長假髮點梳都變家明。」雖然好似俾人定型咁，不過佢話唔介意。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>