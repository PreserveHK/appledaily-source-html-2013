<html><header><meta charset="utf-8"><title>求驗客手記：<br>紅魔皇馬元老賽多星　費Sir睇波玩人浪</title></header><body><h1>求驗客手記：<br>紅魔皇馬元老賽多星　費Sir睇波玩人浪</h1><p>（樂）連西甲都收埋「咧」，啱啱過去嘅星期日真係冇咩波睇，連我求大俠都有啲失落，但好在曼聯同皇家馬德里踢咗場元老賽，星光熠熠，都可以望梅止渴。施丹、費高、馬基列尼、史高斯、史譚同雲尼斯達萊等近代名宿都有嚟，真係粒粒皆星！史譚mark雲佬、費高扭艾雲、史高斯大戰施丹，真係冇得頂！上半場，摩連迪斯幫皇馬先開紀錄。雖然下半場改踢曼聯嘅雲佬幫紅魔追平，但因心臟病而提早退役嘅迪拉列特奠定勝局，幫皇馬全場贏2:1。另外，退咗休嘅曼聯傳奇領隊費格遜（圖）都有嚟睇波，仲同球迷一齊玩人浪！</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>