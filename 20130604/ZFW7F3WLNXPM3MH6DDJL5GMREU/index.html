<html><header><meta charset="utf-8"><title>樂香園：下一站非洲 - 海迪</title></header><body><h1>樂香園：下一站非洲 - 海迪</h1><p>國際名牌的中國夢玩咗差唔多20年，增長暫時步入放緩階段，已是不爭事實。有Gucci、Fendi、Valentino等做member的意大利奢侈品商會，最近給會員的5月update，幾乎全線調低各類產品今年的增長預測，估計整體銷售只會升4%至5%。其中中國市場增長會放緩到7%，對比舊年約兩成的增長率，不可同日而語。最近，名牌開始尋找下一個20年的增長點，答案竟然係——非洲。<br>你以為非洲無錢？可能大部份民眾係，因為當地貧富縣殊好嚴重。不過，由於非洲國家有唔少天然資源，所以造就咗一小撮人，消費力高到你唔信。名牌意大利男裝Ermenegildo Zegna，最近就去咗石油出產國尼日利亞開舖，CEO接受訪問時就話，非洲顧客一般會比其他客消費多50%，當地最好賣的產品，是價值2萬大元的鱷魚皮「懶佬鞋」。呢班貴客以前只會去杜拜先shopping，𠵱家佢哋嘅消費力，已高到名牌無法忽視的地步。<br>Prada（1913）CEO早前在股東會上，都特登提起非洲市場，據講公司今年希望喺西非安哥拉開首間分店。而LV、Burberry亦早喺非洲落腳。雖然當地的經營環境和地緣政治風險較高，不過為咗維持高增長，名牌都唔介意富貴險中求嘅。<br><br>海迪</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>