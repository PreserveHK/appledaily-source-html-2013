<html><header><meta charset="utf-8"><title>異動空間：A8電媒大時代 - 魏力</title></header><body><h1>異動空間：A8電媒大時代 - 魏力</h1><p>好多人話科網股唔穩陣，千祈唔好炒，但今時唔同往日，好多都有亮麗業績支持。網龍（777）首季業績省鏡，按年多賺一倍，淨現金近8億人仔，年度化PE得15倍，財政狀況健康、估值吸引，加上潛在的分拆因素，應可再爆升浪，不妨留意，目標價睇20蚊樓上。另外，金山軟件（3888）由高位跌咗1蚊，又是逢低加碼的機會。<br>龍頭科網股唞氣，但A8電媒（800）表現一枝獨秀，由5月初計已飛升一倍，預示盈利將由谷底大翻身。公司去年虧損3,700萬銀，為上市以來首次見紅，主因網上音樂受翻版問題重挫。<br>公司底子不差，持淨現金3.2億元，佔市值四分之一，並擁有全球逾50家唱片公司的音樂資源，與中移動（941）、聯通（762）及中電信（728）均有合作平台，只要翻版改善，盈利勢可重拾升軌。<br>下月起，中國音樂產業將進入正版化收費時代，據悉網民可以7蚊人仔，下載7首歌曲，以A8逾1億音樂用戶計，每人花7蚊，公司就有7億人仔收入，重返09年高峯期水平。以純利為1億人仔計，現價預測PE唔夠10倍，保守以15倍PE睇，可見1.30元，戰友可吼8毫子附近買入，於A8電媒大時代中分一杯羹！<br><br>魏力<br> http://www.facebook.com/2012jason <br>本欄逢周一、二、四、五刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>