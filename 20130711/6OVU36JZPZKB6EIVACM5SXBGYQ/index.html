<html><header><meta charset="utf-8"><title>求驗客手記：香川真司恨結婚生仔</title></header><body><h1>求驗客手記：<br>香川真司恨結婚生仔</h1><p>（喜）香川真司（圖）上季幫曼聯拎英超冠軍，又幫日本打入世盃決賽周，簡直就係新一代日本國寶，24歲仔又點會驚冇女友冇老婆；日前香川仔接受日本傳媒訪問，講起結婚觀，佢就好羨慕國家隊隊友本田圭佑做咗老竇，仲帶埋個仔出戰澳洲；又眼見滑冰女王安藤美姫突然公佈產女，搞到佢都希望有家庭生活。香川仲講，希望約30歲可以結婚；各位單身女仔，仲有6年時間吸引香川仔！</p></body></html>