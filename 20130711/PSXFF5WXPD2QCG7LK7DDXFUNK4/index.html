<html><header><meta charset="utf-8"><title>馮仁昭四圍超：肉麻招專攻辣妹　金剛冧陳蕊蕊 - 馮仁昭</title></header><body><h1>馮仁昭四圍超：<br>肉麻招專攻辣妹　金剛冧陳蕊蕊 - 馮仁昭</h1><p>憑搞笑形象上位嘅金剛，雖然冇玉樹臨風外形，但勝在有把啷過油嘅口，難怪緋聞咁旺盛。佢同台灣索女Miya分手後、火速搭上辣妹Ashlee，之後又再同港姐冠軍張嘉兒、蔡慧欣、Mandy Lieu甚至小儀傳緋聞。</p><p>「Missing U」
</p><p>不過噚日有讀者報料，話金剛最近力媾天使陳蕊蕊，佢哋仲喺Instagram傳情，陳蕊蕊喺演出之前，金剛會為佢打氣，留言大讚：「U r the best！」之後蕊蕊貼圖話病住排舞，金剛好快又留言話：「不給你讚，因為我心疼。」佢哋仲互相留言話：「Missing U」。金剛不嬲鍾情有身材嘅辣妹，睇蕊蕊條件，似乎啱晒金剛口味，馮仁昭噚日打畀金剛，問佢係咪同陳蕊蕊拍拖？佢話：「我哋不嬲識，大家係好朋友。」再問蕊蕊係咪佢杯茶？金剛笑得好甜話：「都OK㗎！我覺得佢性格好好，係一個好單純嘅女仔，將來嘅嘢好多嘢都唔知，總之我哋係好好朋友。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>