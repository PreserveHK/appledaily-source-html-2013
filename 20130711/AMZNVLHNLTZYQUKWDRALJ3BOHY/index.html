<html><header><meta charset="utf-8"><title>物慾番長：20萬林寶Road Bike　香港首現</title></header><body><h1>物慾番長：20萬林寶Road Bike　香港首現</h1><p>20萬一部林寶當然抵玩，但如果佢係一部單車呢？BMC推出impec Automobili Lamborghini限量版，定價2萬歐元（約港幣$198,255）。此車的普通版已經大有來頭，係2011年環法單車賽冠軍Cadel Evans用車，今次同名車玩聯乘，全球只有30部，香港更只得一部，當然矜貴過人。<br>Shimano Dura-Ace Di2 9070 11速電子變速器、全碳纖車架及車輪，這些頂級配備當然吸引，但限量版獨有的黑橙車身相信更吸引車迷，用上林寶堅尼特有的「Arancio Argos Orange」的座管、車把上的林寶標誌及人手皮製Seat位，都滿有Aventador LP 700-4的影子！雖然你我都未必捨得買，但嚟緊18號會喺香港展出，車迷記得去朝聖！</p><p>展覽資料</p><p>日期：7月18日下午六時<br>地點：北角英皇道60號康福園地下A/B舖<br>查詢：狂牛單車（2264 6098）</p></body></html>