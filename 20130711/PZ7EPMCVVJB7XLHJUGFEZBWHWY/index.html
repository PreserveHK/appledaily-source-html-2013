<html><header><meta charset="utf-8"><title>舒淇露半球覓愛</title></header><body><h1>舒淇露半球覓愛</h1><p>舒淇、黃耀明、任達華及琦琦夫婦等前晚現身中環ifc出席Jimmy Choo活動，舒淇一身藍色花卉圖案連身裙，當中薄紗細節更透視南半球，性感漂亮，成為全場焦點。<br>早前舒淇的緋聞男友馮德倫在雷頌德演唱會笑言「dry爆」，雷頌德更踢爆他依然跟同一個女仔一齊，記者即追問舒淇是否仍與馮德倫拍拖？她說：「每次出嚟大家都咁問，都係朋友。」現在是否單身？舒淇說：「好忙，冇時間，𠵱家拍緊《聶隱娘》。」問舒淇會為感情事着急嗎？她說：「慣咗好耐，遲啲先，等我得閒啲，解決手頭上套戲先。」記者再問她會否急生小朋友多過結婚，舒淇說：「唔會，自己冇耐性，生BB要定性啲，𠵱家玩人嗰啲OK，小朋友唔嘈都OK，一嘈就bye bye。」</p><p>明哥肉照撐同志</p><p>此外，黃耀明透露現忙為大愛同盟新書工作，他說：「本書暑假出，會有何韻詩、趙式芝同啲專欄作家嘅文章，仲搵咗劉若英影啲小說插圖。我同何韻詩會影大膽相，我就會同一個影帝，何韻詩會同一個影后。我不嬲惜肉如金，今次會見到少少肉，內容講同性戀故事，想將同志社群生活帶畀異性戀人認識，希望社會容納度高啲。」<br>採訪：譚倩宜<br>攝影：黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>