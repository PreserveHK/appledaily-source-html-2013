<html><header><meta charset="utf-8"><title>秦沛女又換仔　戀上《星夢》仔</title></header><body><h1>秦沛女又換仔　戀上《星夢》仔</h1><p>之前傳同日本男星山下智久拍過拖、再自爆七年前，同內地男演員拍拖，但被內地當紅女星撬牆腳，早排又傳同林德信拍拖，今次竟然輪到《星夢傳奇》o既鄭俊弘，有冇咁橋呀，邊個紅就傳邊個，買馬都冇咁盡啦。<br><br>早前憑《星夢傳奇》成功彈出o既鄭俊弘，曾經同無綫小小花沈頴婷傳過緋聞，但原來「真命天女」係另有其人，佢係邊個？就係秦沛女兒，現年27歲o既姜麗文，佢例牌否認同山下智久及林德信拍過拖，仲話自己鍾意「香港菜」多，鄭俊弘咪就係正宗香港菜o羅，啱晒佢口味，姜麗文仲激讚佢唱歌好好聽。<br><br>消息指鄭俊弘同姜麗文爸爸秦沛好投契，報道指2005年，鄭俊弘同秦沛拍《心花放》飾演兩父子而結緣，最後仲上契，佢地就由契兄妹關係，最後變成拖友。<br><br>報道指大前日（即係《星夢傳奇》首播翌日）鄭俊弘拖埋姜麗文，去尖沙嘴見一位高人，為鄭俊弘事業指點迷津，呢對小情人見完高人後，就到附近拉麵店醫肚，姜麗文仲幫男友抹汗，好細心，但其實佢地對戀情都好低調0架。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>