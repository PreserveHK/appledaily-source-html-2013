<html><header><meta charset="utf-8"><title>Kelly攀石受傷</title></header><body><h1>Kelly攀石受傷</h1><p>陳慧琳（Kelly）、李治廷及劉心悠等前晚現身中環的Marc by Marc Jacobs時裝活動，甚少夜蒲的Kelly也笑言平時九點多已入睡。提到早前梁家輝拍《盜馬記》斷肋骨受傷，她表示：「知，嗰日第一日開工，伊健都在場，一知佢入咗醫院，嚇到我儍，佢好專業，唞咗一日已開工好搏，傷咗仲拍跑戲。」Kelly表示她拍一場攀石戲亦受傷：「喺室內拍攀石，離地面一米左右，條繩斷咗，都chok親少少，好彩地下有墊，即刻拜神裝香。」</p><p>李治廷心中有愛</p><p>提到無綫聲言無「不可使用廣東話政策」，Kelly表示與對方沒有合約：「有約時候係尊重，喺其他台講國語，唱片公司叫唔做就唔做，個個以為咁，照做。」此外，記者取笑李治廷蜜運，他表示已將訊息放進歌曲創作，問到范冰冰是否他的創作靈感，他表示：「唔係人哋畀，音樂係我繆思，咁《一夜驚喜》冇冰冰寫唔到，冇電影點造就呢首歌，銀幕上有愛，出嚟有默契。」問他私底下有愛嗎？他表示：「心入面有好多愛。」<br>採訪：林嘉慈<br>攝影：黃偉雄</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>