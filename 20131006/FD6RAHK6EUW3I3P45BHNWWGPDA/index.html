<html><header><meta charset="utf-8"><title>黑沙環多面睇</title></header><body><h1>黑沙環多面睇</h1><p>留尼汪島因火山而生，亦靠火山而活，佔全島四成土地的國家公園於2010年打入世界遺產之列，內裏設計無數高中低級健行路線，由3至80歲也適合郊遊，雖然活火山從1650年有紀錄以來，噴發共300多次，正如導遊Nicolas所言「火山勝在夠親民，岩漿永遠向東流，直接投入印度洋」，留下無數奇岩怪石的地貌，成為當地人和遊客追蹤火山痕迹的熱點。海島西南岸連綿27公里長的黑腰帶，因不同年代的火山爆發，混合不同顏色的熔岩砂礫，渾然天成不同層次的黑沙環，既有Le Gouffre熔岩海岸的驚濤駭浪， 又有1.5公里長的烏卒卒Etang-Salé黑沙灘，以及有黑中帶灰綠的Grand Anse沙灘，型男索女大曬特曬，有的玩泥沙，有的衝入巨浪尖叫，小朋友則留守岩石圍住的淺水區嬉戲，似乎活火山帶給島民快樂多於災害。</p><p>環島一日遊</p><p>收費：包車（最多可坐5人）連司機兼英語導遊，每日$3,740起。<br>網址： http://www.toursreunion.com </p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>