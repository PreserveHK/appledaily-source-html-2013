<html><header><meta charset="utf-8"><title>老樓周記：西環樓貴過太古城 - 劉兆昌</title></header><body><h1>老樓周記：<br>西環樓貴過太古城 - 劉兆昌</h1><p>與太座和小天朗上周日揸車去大美督，老婆先發覺洞梓村多了尊觀音像，好奇問會唔會帶動同區村屋價。<br>老樓突然間被考起，原因呢排村屋成交停留不動，主要是過去兩年升晒，而且好多業主見到個升勢尚有潛力，所以選擇出租多過出售，問過肥雄頂樓連天台見唔到海大約叫價300萬元左右，若唔要天台可以200零萬都有交易。<br>當日天氣好，大美督一帶好多車和遊客，等住BBQ，等了半小時先搵到位泊架錢七，之後發覺附近茶餐廳周日無咗下午茶餐，叫了件公司三文治、肉絲炒麵和三杯飲品，埋單要120元，好貴。</p><p>主題概念不及交通方便</p><p>其後發現好多原本作燒烤場的露天地突然少咗，不排除因為多了觀音像和龍尾泳灘，多咗新景點，起樓有價，可能改變用途作其他新發展。<br>過往多了主題概念的地區樓初時也亢奮起來，先升後回，如迪士尼和港珠澳大橋都帶挈了同區樓價，但始終不及改善交通那麼快反應，如屯門多了西鐵後新盤可以賣到呎價過萬，珀麗灣冇咗船隊落後大市，所以話不是有概念乜樓盤也升的金科玉律。<br>例如西環快將有地鐵，呢幾年長升長有，𠵱家寶翠園呎價已經貴過太古城，故港樓永遠也看成熟交通網最易捉路。</p><p>劉兆昌<br>資深地產傳媒人<br> http://www.HKLau.com </p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>