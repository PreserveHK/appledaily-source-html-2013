<html><header><meta charset="utf-8"><title>陳奐仁有怕醜妻</title></header><body><h1>陳奐仁有怕醜妻</h1><p>【中環】陳奐仁早前喺新戲《溝女不離3兄弟》，有場同莊思敏嘅床戲搞笑又性感，難得佢太太絕冇去現場監場。事實陳太本身好怕醜，話說前晚8點鐘左右，佢哋兩公婆喺中環屋企行去附近嘅擺花街搵地方開餐，陳太一見有記者影相，嚇到即刻同老公分開仲墮後成十個身位，直到離開記者視線，兩個至肯行返埋一齊。到凌晨點幾鐘，又見陳奐仁踢拖同劉偉強喺中環現身，兩個人就咁企喺街飲汽水煲煙，非常街坊。<br>採訪、攝影：畢紹基、徐錦池、梁繼光、吳耀輝</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>