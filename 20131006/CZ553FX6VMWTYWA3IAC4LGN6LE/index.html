<html><header><meta charset="utf-8"><title>張繼聰掟T-back　囝囝High爆</title></header><body><h1>張繼聰掟T-back　囝囝High爆</h1><p>張繼聰前晚在九展舉行《張繼聰─變形X音樂派對》，除老婆謝安琪（Kay）及兒子張瞻外，無綫劇集《老表，你好嘢！》演員亦拉隊撐場，包括郭晉安與老婆歐倩怡、王祖藍與李亞男、萬綺雯、「細細粒」陳嘉佳及王菀之等，還有方力申及陳展鵬等，十分熱鬧。</p><p>每次見Kay都心跳</p><p>阿聰一出場便有粉絲叫他除衫騷腹肌，但他堅持不就範，並說：「人做我唔做，我唔除衫揀除褲，底褲除埋畀你哋！」之後在褲內拿出預先準備的紫色T-back，但只掟到觀眾席第一排攝影區，沒有粉絲搶到「贈品」。台上播着阿聰一家三口的溫馨片段，兩公婆曾傳情變，阿聰有感而發說：「Kay係我生命中好重要嘅人，一齊經歷好多高低起跌、生離死別，好似坐過山車一樣，屬於兩個人嘅世界，每次見佢都有心跳感覺。」冧爆的Kay在鏡頭前飛吻，阿聰後來提起囝囝及父親時則眼有淚光。</p><p>另外，阿聰與陸永等組成「高矮肥瘦」rap歌，方力申在台下拋起張瞻，氣氛high爆。一直堅持不除衫的阿聰，在後台大解放，與林盛斌（Bob）掀衫影合照，Bob在微博笑阿聰六嚿腹肌不敵肥腩。現場還播了阿聰與女模拍的辣身MV，可擔心兒子看到？阿聰說：「阿仔見我做戲扮死都知係假，老婆又喺身邊畀意見。」之後他堅持以普通話接受有線訪問：「我同無綫有藝員約，要用其他語言先表達到。」<br>採訪：張俊銘<br>攝影：黃文偉</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>