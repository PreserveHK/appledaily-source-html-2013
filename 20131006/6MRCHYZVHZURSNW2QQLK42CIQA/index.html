<html><header><meta charset="utf-8"><title>鬼片故障　觀眾嬲爆</title></header><body><h1>鬼片故障　觀眾嬲爆</h1><p>【呻一呻】<br>「諗住睇鬼片，但乜鬼都冇得睇！」曾先生上月14日與友人到北角新光戲院觀賞《貞子2：鬼胎輪迴》優先場，下午2時半放映，惟等至3時仍未播映，工作人員玩遊戲拖延時間，但觀眾鼓譟，職員才通知放映機線路板出問題，搶修不成功，掃興而回，其後獲安排同月21日到同一戲院看回。「我特登過海睇，要再過海一次真係唔會再去！」有苦主在網上呻道：「賀乜鬼，優先場睇到一肚氣……」<br>北角新光戲院總經理黎先生承認當日放映機故障，供應商維修人員於開場前評估，可在短時間內完成搶修，故沒通知觀眾壞機，搶修不成功才通知觀眾停止放映。事後與影片發行商安排連續四日予受影響的近1,000名優先場觀眾重看，大部份人接受安排，惟約70名觀眾未接受，已轉介發行商跟進。<br>檔案編號：0919065<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>