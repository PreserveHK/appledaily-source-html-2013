<html><header><meta charset="utf-8"><title>揸把剪六十年　暴動最好景</title></header><body><h1>揸把剪六十年　暴動最好景</h1><p>兩位八旬的師傅，兩張過百年的飛髮椅；年青一代也許未能想像有剃鬚、修剪眉毛和剪髮的全套服務，但對老一輩來說，卻是享受。走進西營盤第二街橫巷的友記理髮，聽著粵曲，彷彿回到理髮只要五毛錢的年代。 <br>記者:程詩敏  攝影:馮就康   江俊豪</p><p>陳師傅當年在東莞學師，來到香港，未夠20歲已經開舖，後來跟三個行家合資開友記。如今其中一人經已過身，84歲的他仍然精神矍鑠，跟86歲姓胡的師傅，被街坊稱為一肥一高。「做得就要做架喇，無所謂，為下大眾，我地呢啲自細做慣，唔會話辛苦。」剪髮剃鬚由6、70年代的七毛錢，加價至60元，但仍是區內平民價。</p><p>街坊林先生六十年代初已經在友記剪髮，「七十年代，我仲帶埋幾個細路嚟剪，剪到佢哋10幾歲，開始懂事喇，就話呢啲老土，係我哋剪嘅，哈哈。」友記現時客人主要都是上了年紀的男士，街坊經過門口，就會坐在舖外木櫈閒談，話當年。陳師傅回想剪髮佬最好的時代，竟賺得比公務員還多，「做我哋呢行，愈多事更好，太平盛世反而不好；暴動嗰時個個排隊剪髮，因為頭髮長，警察當你飛仔辦，就算冇事都留難你先啦。」</p><p>從前剪髮都要剃鬚，今天兩張有一百年歷史的二手飛髮椅，早已經絕版，但師傅的手勢仍然嫻熟，「剃鬚手腕要軟熟，揸柴刀咁唔得架，刮親人咁就麻煩。」忙起上來，一個下午剪10幾個客也未見疲態，「你睇佢對手，就知呢位師傅由細學師，我哋啲手指好細架。」陳師傅開的是廣東理髮店，與穿白色袍，會遞香煙的上海理髮師傅，是兩碼子的事，「廣東人，咩都好過佢哋嘅，啲客倒返轉頭俾煙我食呀；我揸把剪60幾年，唔係60幾日呀。」<br><br>愛地球 齊齊Go Green： http://green.appledaily.com/ </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>