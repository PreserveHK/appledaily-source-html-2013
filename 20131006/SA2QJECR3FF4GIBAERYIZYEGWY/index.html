<html><header><meta charset="utf-8"><title>校務委員：僅有人選下揀個最好</title></header><body><h1>校務委員：僅有人選下揀個最好</h1><p>【本報訊】香港大學候任校長馬斐森被批評「未夠班」，任命引來極大爭議。有港大校務委員會委員稱，馬斐森的學術成就一般，「是但喺港大搵一個教授，已經同佢唔止有得揮」，但相信他為人正直誠實，而且經過兩年遴選仍未找到最合適人選，惟有在僅有人選下挑選。該委員給予馬的評分是「合格啦」。<br>港大校務委員會前日一致通過委任馬斐森為新校長。有委員向本報表示，馬斐森的學術地位「唔係差，只係一般」。與現任校長徐立之，或盛傳校長人選國際愛滋病權威何大一相差很遠，馬於非洲工作也非很出眾的經驗，「現實係是但搵一個港大教授，已經同佢唔止有得揮，於是啲人就嘈，認為應該搵一個真係勁啲嘅人」。<br>該委員又表示，馬斐森對香港及中國事務沒有經驗，及不懂廣東話，日後工作或增添困難，「但如果一定要喺香港同中國做過，一定無人選」。他透露有興趣任港大校長的頂級華人學者有限，「冇人願意嚟，𠵱家就嚟選咗兩年都搵唔到人，咁係唔係唔揀？係唔係繼續冇校長落去呢？只係得咁多人申請，惟有喺當中揀一個最好」。</p><p>評分僅屬「合格啦」</p><p>遴選委員會在三名候選人中推薦馬斐森，該委員指兩名落選者的學術地位遜於馬斐森，而挑選校長除評估學術成就外，還要考慮處事及品格，他說校委會相信馬斐森為人正直誠實，而他給予馬的評分是「合格啦」。<br>港大外科學系系主任盧寵茂狠批馬斐森「無知、無能、無心」，港大醫學院院長梁卓偉昨表示，不論教職員對新校長有何意見，都是真誠說出心底話，沒有既得利益，他尊重不同領導有不同特質，希望外界對新校長「聽其言、觀其行」，及新校長多聽意見。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>