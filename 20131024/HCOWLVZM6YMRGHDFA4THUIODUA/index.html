<html><header><meta charset="utf-8"><title>中環在線：撒哈拉毅行　水哥沙漠買股 - 李華華</title></header><body><h1>中環在線：<br>撒哈拉毅行　水哥沙漠買股 - 李華華</h1><p>恒生銀行（011）公關一哥兼銀行界長跑達人，人稱「水哥」的張樹槐（Walter），為咗做善事同圓夢，月初去咗北非撒哈拉，甘願喺51℃高溫下，做一條咸魚，七日冇沖涼，完成100公里毅行，為國際非政府組織WaterAid，籌咗超過20萬元善款。</p><p>最難忘係冇涼沖</p><p>七日「行」程，水哥最難忘係冇涼沖，「第四晚瞓瞓吓，身痕痕醒」，不過壯闊浩翰嘅撒哈拉，仰觀繁星，令佢頓感個人渺小，造物偉大。<br>大家咪以為喺沙漠就上唔到網，水哥話，佢喺好奇之下，居然畀佢搵到接通網絡嘅據點，用手機登入咗恒生e-Banking，仲成功買到恒指同H股指數基金㖭。<br>行完沙漠，佢計劃年底與友人組隊，遠征阿根廷海拔6,962米嘅南美第一高𥧌阿空加瓜山（Aconcagua），打算先向攀過此𥧌嘅世界級攀山專家曾志成取經。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>