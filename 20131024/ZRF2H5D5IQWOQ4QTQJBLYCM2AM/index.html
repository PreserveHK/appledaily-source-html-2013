<html><header><meta charset="utf-8"><title>隔牆有耳：高球場費貴　鄭文雅谷一肚氣 - 李八方</title></header><body><h1>隔牆有耳：高球場費貴　<br>鄭文雅谷一肚氣 - 李八方</h1><p>政府堅持發展新界東北，有團體話政府唔應該欺善怕惡，要發展，咪攞埋粉嶺高爾夫球場一齊起樓囉！當時唔少高球界代表曾經埋首傾救場大計，八方聽聞，唔少本地高球愛好者，雖然唔覺得要拆高球場，但都唔妥高球場收費過高。前港姐冠軍、身兼香港華人女子高爾夫球總會主席嘅鄭文雅，噚日上電台節目講開呢件事時都好㷫，話球場根本冇盡社會責任推廣高球呢項運動，自爆平時佢幫北區學校申請入內練波，對方都係拖得就拖，入會費貴不在話下，如果平時想walk-in打波，非會員入場費就高達2,000蚊，普通中產都未必負擔得起喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>