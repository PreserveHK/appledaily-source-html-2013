<html><header><meta charset="utf-8"><title>嘉玲斥唔應該希望有災難成龍又亂噏：想有海嘯地震</title></header><body><h1>嘉玲斥唔應該希望有災難<br>成龍又亂噏：想有海嘯地震</h1><p>【上海直擊】59歲的國際影星成龍又失言，今次更出醜到美國，丟盡香港人的臉！日前他在美國接受外國傳媒訪問時，竟口不擇言指為想看到全球團結，希望發生大災難：「好像是大海嘯、大地震！」接着再亂發噏風說：「沒有海嘯、沒有地震，沒事可做，就會有政治問題！」引起全城譁然，劉嘉玲昨日對此驚訝地說：「個個都希望地球健康生活和諧，唔會有乜災難。」</p><p>曾多次失言貽笑大方的成龍，挑起紛爭可謂其看家本領，去年底他接受鳳凰衛視節目訪問，曾炮轟美國是全球問題製造者，並說：「世界最大的貪污就是美國！」不過日前他就去到其口中最大貪污的美國加州，力谷上周五於當地上映的電影《十二生肖》，怎知他接受外國傳媒訪問時，竟鹵莾指希望有大災難發生：「我想這是十分重要，不但對中國人或是美國人，而是對全球來說，全地球的人應該團結一起。我不應該這樣說，有時我真的想見到災難來到，好像是大海嘯、好像是大地震。在發生大災難後，你會見到地球上每個人都飛到那個國家，我很開心。」</p><p>太平就有政治問題</p><p>成龍竟然用開心形容，忽略了災難帶來的生離死別，他還手舞足蹈說：「全世界也應該這樣，全世界應該互相幫助。沒有海嘯、沒有地震，沒事可做，就會有政治問題！你打我、我打你，我不喜歡見到這種情況。」之後他自吹自擂：「開拍電影前，我說：『如果電影上畫了，有人肯還一個生肖頭像，我的任務就完成了。』去年Gucci家族（Francois-Henri Pinault）還回兩個銅頭給中國……太好，這是因為我的電影。」而成龍台北公司經理Emma昨表示不願就其言論多作解釋。</p><p>成龍的災難論引起全城譁然，樂易玲曾於04年跟家人到泰國布吉旅行，遇上海嘯被巨浪捲入海中，她昨接受本報電話訪問時說：「每日喺我嘅禱告裏面，都希望世界和平，災難遠離我哋，總之香港人、演藝圈人一直都好團結。」</p><p>曾志偉：我服咗佢</p><p>至於成龍好友劉嘉玲昨在上海出席連卡佛旗艦店開幕時訝異的說：「佢唔會咁講啩？應該係言語間誤會，心裏面唔會咁諗，冇理由會發生咁嘅事！個個都希望地球健康生活和諧，唔會有乜災難。」同場的張曼玉亦避談。鍾楚紅昨在中環出席活動時，則嚇到睩大眼說：「唔係嘛！呢啲天災人禍冇人想！政治同天災係兩樣嘢，一般都冇人想講政治，希望有和諧社會同安全嘅家。」</p><p>另外，林青霞昨午返抵台灣，問到成龍失言風波，她笑瞇瞇沒有回應。曾志偉昨在港出席記者會時說：「佢成日都係咁嘅人，聽咗啲嘢唔識消化，就發生咁嘅事，佢以為搞多啲天災人禍就唔會打仗。我服咗佢，佢心地善良，但表達有問題，只能用功夫表達。」而陳寶珠則說：「成龍有佢自己意見，𠵱家世界太亂，大家要團結，尤其係中國人。」G.E.M.說：「好多嘢唔係去到咁極端先令人團結。」阮兆祥說：「香港好多遊行申訴，大家都好團結，起碼香港仍然擁有呢份自由，大家要珍惜。」冼國林則說：「可能佢想帶出香港人太幸福，未受過苦難，尤其新一代，佢出發點係好，有自己一套。」<br>撰文：林妃</p><p>網中吟：網民寸無藥可救</p><p>成龍的災難論引起全城譁然，藝人議論紛紛，有網民更怒插59歲的成龍無藥可救！</p><p>網友河馬BBQ：成龍大哥來中國做官吧！別在外國亂說話！ <br>網友大衞爹哋：沒文化真可怕！<br>網友wyhfeng：風流大哥在美國說，很希望看到有些國家發生大災難，看來真的無藥可救！</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>