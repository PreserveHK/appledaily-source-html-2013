<html><header><meta charset="utf-8"><title>蘋果馬膽：晨采人馬夾</title></header><body><h1>蘋果馬膽：晨采人馬夾</h1><p>◆上仗配黎海榮全程大外叠發揮欠佳亦只負四身位左右，反映今季狀態來得好。<br>◆換上騎功好的旺人潘頓，此駒上季兩次入Q，正是配潘頓跑谷草一哩。<br>◆曾於三班四次得亞軍，如今減至47分四班中層，肯定有分在手。</p><p>最緊要Fresh</p><p>蔡廐最近有「品學兼優」、「桃花心」休出照贏，可見此廐馬有冇熱身戰唔太重要，今晚隻「魅力知己」本身正係擅跑新鮮嘅馬，上季假假哋贏過G1香港經典盃，卡士高過對手，今場降入二班有利，蔡約翰、杜利萊本月合作四次獲三勝，「魅力知己」出王牌肯定唔會揸流攤。<br><br>魅力知己每季首仗成績：前季第三、上季第一</p><p>頂磅都咁叻</p><p>好多馬迷見到馬匹負頂磅133磅就怕怕，驚隻馬頂唔順，不過對於贏開嘅馬嚟講，往往可克服重磅阻力。今季九駒勝後再出孭頂磅，總成績兩勝四位，上名率甚高，其中一對跑谷草嘅新勝頂磅馬「喜多盈」同「川河型駒」更非冠即亞，今晚沈廐「幾叻仔」孭頂磅乘勝追擊，加上潘頓連贏14日咁旺，唔怕繼續捧場。</p><p>C欄勇將</p><p>第四場「過關勇將」上季12月下旬先作季內首戰，但今季還未到12月，今仗已是季內第三戰，可見健康改善，仲有此駒過往兩戰谷草Ｃ欄不勝有位，其他谷草移欄卻從未入Q，出到李寶利唔搏勢係假。</p><p>試閘馬</p><p>跑開有表現嘅馬，仍要試大閘，咁積極擺明戰意如虹，剛戰此類馬已有「辣得醒」得手，今戰曾試閘嘅馬中，「清新空氣」今季兩戰一冠一亞後冇缺課，按理近況佳毋須試大閘，結果仍安排出試，反映馬房未夠喉，希望谷盡隻馬爭功，韋達唔放手當然要捧。</p><p>拆局：拍賣馬</p><p>馬匹拍賣會下月舉行，每年拍賣會前夕，拍賣馬特別醒神，去年11月中起拍賣馬便連贏五日，幫馬會造勢。今晚咁啱有啲近績好嘅拍賣馬列陣，包括兩匹新勝之蔡廐「黃金宅男」及文廐「喜多盈」，查蔡廐今季七匹勝後再出馬獲三冠兩亞兩季，而文廐七匹今季勝後再出馬獲五冠一亞，睇完你係咪好有信心呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>