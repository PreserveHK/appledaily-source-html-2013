<html><header><meta charset="utf-8"><title>徐淑敏出Bra　香味耍噱頭</title></header><body><h1>徐淑敏出Bra　香味耍噱頭</h1><p>咪神徐淑敏去年開始營商，創立自己的護膚品牌，轉眼一年已開始回本。最近她又有新構思，着手籌備賣胸圍，大賺姊妹錢，還找來《ViVi》雜誌御用模特兒、33D咪咪的日本名模藤井莉娜（Lena）合作，Lena還會倒奶演繹，港日咪神合作推出的bra將有甚麼特別之處？</p><p>Lena生招牌</p><p>徐淑敏昨日在電話中說：「內衣係女仔好貼身嘅衣着，所以個bra一定要好舒服，否則身形都會有影響。我哋出嘅bra除咗款式靚，仲有一款會有香味，咁樣可以令着嘅女仔有魅力。」<br>為何想到出香味胸圍，徐淑敏說：「我會將精油按胸，有異性讚過我點解咁香，我就諗到將特製精油噴上個bra度，咁個女仔全日都散發香噴噴又天然嘅體香，又可紓緩情緒。如果用香水，當中有啲物質噴得多對身體係有害。」<br>至於屆時可做生招牌演繹示範，徐淑敏就拒絕，她說：「我瘦咗啦，呢個任務交畀Lena，佢樣靚身材又好，佢都會喺設計上畀吓意見。」她預計投資500萬成立內衣品牌，月底Lena便會來港開會。</p><p>偷影股相</p><p>此外，徐淑敏跟老公黃浩結婚四周年，日前二人拍拖到馬爾代夫慶祝，兩人更趁機造人，度假時徐淑敏把半身照貼上網，一度被懷疑沒穿衣服，她說：「老公都唔准我蝕底，我有着tube dress㗎。反而我影咗老公露股相，試過遮咗個頭畀屋企人睇，個個都讚靚。」<br>採訪：比華利</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>