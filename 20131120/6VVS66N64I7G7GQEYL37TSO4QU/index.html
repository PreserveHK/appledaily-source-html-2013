<html><header><meta charset="utf-8"><title>自抽雞汁+薯片　TVB配音組反了！</title></header><body><h1>自抽雞汁+薯片　TVB配音組反了！</h1><p>TVB做嘢是是旦旦，啲劇又不合邏輯，穿崩位多，網民經常負評，可能內部員工都頂唔順咁「膠」，近日有就發現無綫高清台J2，播緊勁hit嘅動畫《進擊的巨人》嘅宣傳片，但當中嘅對白同套動畫根本冇咩關係：「我哋渴望自由，但係唔敢抗爭；追求平等，但又戀慕權力；以前我哋畏縮，昨天更加妥協；口口聲聲探尋公義，但又自甘墮落，將來，注定失去更多！」網民睇完都激讚配音組勇敢，仲話佢哋今次作反呀!<br><br>昨日網絡上又流出咗另一條TVB配音組配音嘅片，係特攝片《海賊戰隊》嘅片段，片段分別有幾個情節，都無端端出現「雞汁」同「薯片」呢兩樣九唔搭八嘅嘢，擺到明寸爆May姐同「薯片盈」沈卓盈啦!其中一隻怪獸食晒枱面嘅嘢示範實力，點知隻怪獸食完啲嘢後，個壞人就講咗句：「起碼畀返啲雞汁我點薯片吖！」之後隻怪獸走咗去食嘢，食完之後就講咗句：「如果可以點埋雞汁就更加正。」<br><br>之後劇情跳到去有班人坐喺到食餃子，佢哋就大讚啲餃子好食，但當中嘅對白就係「嘩，煎得好有雞味。」「好似薯片啊！」同埋「啲餃子我落咗好多雞汁。」0依條片當然引嚟唔少網民激讚，仲話：「因為佢地都頂唔住雞汁太多，都不禁要抽下自己台水，呢個係配音組又一力作，抵讚！」</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>