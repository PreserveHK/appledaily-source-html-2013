<html><header><meta charset="utf-8"><title>八方人物：吳浩康同期新秀　做自己拒入娛圈</title></header><body><h1>八方人物：吳浩康同期新秀　<br>做自己拒入娛圈</h1><p>歲月未有在她臉上留下痕迹，樣貌雖無改變，但羅寶欣的名字或許已被遺忘。這位教育學院教育博士生11年前曾參加新秀歌唱比賽，奪得亞軍，同屆冠軍吳浩康仍在圈中載浮載沉，羅寶欣早抽身離開，「因為我想做番自己，唔想為咗留低整靚個樣，令到自己唔再係自己」。<br>羅寶欣自小已接觸音樂，盡顯天份，參加過大大小小比賽，學校合唱團及地區合唱團都有她的身影。2002年她只得17歲，在等會考放榜期間參加新秀歌唱比賽，最後摘下亞軍，同屆冠軍吳浩康加入樂壇後，曾憑數首歌曲名噪一時，後來接二連三遇上負面新聞。羅寶欣當年與家人商量後，因年紀太輕以學業為重，放棄加入娛樂圈。<br>她其後在教院取得教育學位，又到中大進修音樂碩士學位，其間一直有兼職教學生樂理和合唱團。畢業後因緣際會輾轉加入樂壇，以羅梓螢之名和其他三位青年歌手出了一張合輯唱片，其中兩人正是仍在圈中的鍾一憲和麥貝夷，但她選擇在出唱片後離開樂壇。<br>羅寶欣說，加入娛樂圈後發覺毫不喜歡這種模式，「表演前一兩個鐘到場，俾記者問吓無聊問題後上台唱一首歌就走，我搵唔到滿足感，唔係我想做嘅音樂」。她說，當教導一班學生合唱團由排練到演出，動輒可能要準備10多小時才能上台，辛苦卻能找到滿足感，「我會覺得自己做嘅嘢好有意義」。<br>她又說，入行時不斷有人游說自己「執吓個樣」，「例如話對眼大啲、塊臉尖啲等等」，「我曾經有困惑過，但最終明白咁樣嘅追求係無止境，亦唔想令自己唔再係自己。」她現時和一些中學生分享時，都會講述自己的經歷，「希望佢哋明白自己嘅人生意義喺邊，亦要知道到底靚係咪一定要有五蚊咁大嘅眼、43吋長腿先得呢？」她近日正訓練一班教院師弟妹出任合唱團教練，明天晚上會在文化中心表演。<br>記者：梁德倫</p><p>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24  </p></body></html>