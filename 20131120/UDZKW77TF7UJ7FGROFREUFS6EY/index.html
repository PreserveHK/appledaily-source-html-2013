<html><header><meta charset="utf-8"><title>馬明再現天然呆　凱琳走光突然來</title></header><body><h1>馬明再現天然呆　凱琳走光突然來</h1><p>噚晚台慶無啦啦又整個「萬千星輝前哨戰」，預演「視帝」「視后」，由一班藝員選出「藝員眼中的視帝」，由黎耀祥同馬國明最後兩個人爭。<br><br>馬明BB被叫一刻，又再施展佢嘅天然呆O嘴絕技，同網上改圖「唔_係掛」樹熊簡直100% Match，更加同上年「萬千星輝頒獎禮」，祥仔封帝佢O嘴時嗰樣係一模一樣!咁樣證明，係馬明演技太好?定係真情流露呢?<br><br>而呢個「藝員眼中的視帝」，最後更直接由馬明奪得，佢依然係一臉驚訝話:「Er...Er....真係冇諗過....多謝咁多位同事比呢個鼓勵我，雖然唔知道真正結果係點....雖然呢個唔係真嘅(視帝)...」此刻志偉即打斷佢:「係真㗎!同下個(萬千星輝視帝)無關㗎!」馬明都只係繼續話:「真係好多謝大家，多謝多謝。」一於由頭呆到落尾，襯晒主題，正宗「呆佬拜壽」呀！</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>