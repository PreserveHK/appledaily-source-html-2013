<html><header><meta charset="utf-8"><title>懶理嚴父禁制出街攀窗逃　<br>反叛少女　跣腳撻落樓　</title></header><body><h1>懶理嚴父禁制出街攀窗逃　<br>反叛少女　跣腳撻落樓　</h1><p>【本報訊】15歲反叛少女，昨午不理父親禁制，堅持外出，設法突破封鎖，後來她竟爬出沙田美林邨美桃樓二樓住所窗外，繼而攀爬石屎平台欄杆準備跳下，不料濕滑跣腳飛墮樓下，跌落三米下地上，幸背部着地不致重創，須送院治療。<br>記者：劉燕婷  文兆麟<br><br>爬窗「走佬」跌傷的15歲少女姓余，來自單親家庭，據稱在區內中學念書，她與父親及胞弟一家三口，同住沙田美林邨美桃樓A座二樓一單位，據悉，余父為前警員，身兼母職對子女管教甚嚴，惟長女性格反叛，經常與父親頂嘴，令他相當頭痛，故甚少讓她無故外出，恐女兒結識壞朋友。<br>昨晨，余女與父親及胞弟在家，她要求離家出外，惟余父斷然拒絕，她心有不憤，暗暗盤算脫身方法。至下午1時許，余女趁父親不為意，偷偷爬窗出街，走落二樓石屎平台，復攀爬欄杆，疑跣腳直墮三米高地上。<br>街坊行經見她倒地痛苦呻吟，查問下為她報警，警方到場調查，余父見警員登門，始知女兒出事，連忙與幼子落樓陪同送院，經治療後證實背部受傷，需留醫觀察。警方調查相信，疑天雨關係，欄杆濕滑跣腳肇禍，案件並無可疑。<br></p><p>街坊指父女關係不睦
</p><p>余父在醫院期間，見有警員查問幼子，當場勃然大怒，指罵有關警員﹕「我頭先都講過畀你聽啦，做乜嘢問我個仔，你知唔知佢未成年，要有監護人在場……信唔信我投訴你。」結果需要警長到場調解，余父才收火。<br>有街坊指，余家居住上址多年，經常家嘈屋閉，曾驚動警員到查，「個大女好似唔係好聽話，激到個老竇死死吓，反而個仔幾乖，出入都會同人打招呼」。亦有鄰居表示，昨晨已聽到屋內傳來爭吵聲：「成日都咁嘈，都冇着意佢哋嘈乜。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>