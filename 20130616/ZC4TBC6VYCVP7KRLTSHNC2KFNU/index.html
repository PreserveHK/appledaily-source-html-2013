<html><header><meta charset="utf-8"><title>有話兒：萬綺雯壞到盡</title></header><body><h1>有話兒：萬綺雯壞到盡</h1><p>萬綺雯（蚊蚊），一個十分需要愛的女人，有愛可放棄一切名和利，追求自己想要的，但她並不覺得這是任性，因她深信就算有名利，亦不代表會開心，所以她會捉緊、珍惜她想得到的感覺。在無綫新劇《好心作怪》中，萬綺雯付出很多第一次，首次演反派、激咀戲、沖涼戲，她笑指老公陳十三叮囑她：「老婆，你放啲去做，唔好怕醜，唔好驚，多人望就叫佢哋行開！」<br>撰文：黃曉妍<br><br>萬綺雯在無綫新劇《好心作怪》飾演苗僑偉（方自力）的太太唐善行，由於開拍時《老表，你好嘢！》還未拍完，蚊蚊與經理人商量後，決定向監製張乾文辭演《好》劇，不過張乾文和編審一致認為這個角色非蚊蚊莫屬，於是電召她回公司聽故事大綱，蚊蚊聽後迷惘起來，反問「你搵我做反派」，蚊蚊說：「佢哋兩個覺得我一定做得到，呢個角色唔使奸到出面，佢係一個好有說服能力、好愛佢老公、為老公不顧一切、愛字行先嘅『唐善行』，所以監製同編審首先就諗到我，冇錯，喺現實中，我係冇愛就生存唔到嘅女人，呢點大家都公認。」</p><p>心中有愛萬事足</p><p>有了愛，一切都不重要，難怪蚊蚊當年可以撻着7天就跟陳十三閃婚，之後停止一切工作，享受二人世界，蚊蚊說：「去到另一個階段，有必要去享受嗰個時刻，如果要做嘢咪享受唔到，同以前冇分別，結婚嚟做乜！」不覺得自己任性？蚊蚊說：「我唔覺得自己任性，我好相信自己唔需要太多物質，過平淡生活，我已經ＯＫ，所以我可以隨時話停就停，可能喺外人眼中覺得我係咁，但我好知道自己要乜，我知道人生追求啲乜，乜嘢係應該珍惜，我好清楚名同利可以畀我好多嘢，但並唔代表我開心。」</p><p>縱使當日蚊蚊與陳十三閃婚，被人鬧個不停，但今天，不少朋友看到這對恩愛夫妻，也替蚊蚊開心和高興，她說：「我只不過走前人哋一步，我只係有先見之明，嗰樣嘢對我嚟講有幾重要，我未必一定會成功，但我會盡全力保護呢段感情。」<br>劇中的唐善行自小遭父親離棄，後來母親亦離世，她只好靠自己讀醫做護士，直至遇上方自力，將所有幸福建築在他身上，心臟有事的方自力自換心後，一切改變了，加上方自力與周麗淇飾演的阮小吉關係曖昧，唐善行以報復心態與袁偉豪扮演的丁俊平發生一夜情，她亦為求自保，不惜一切搵錢要權力。首次做反派的蚊蚊決定接受這挑戰，因為唐善行跟她一樣，為愛而生。</p><p>老公鼓勵唔怕醜</p><p>提到蚊蚊在劇中有激咀戲、沖涼戲、上飛鵝山偷情，老公陳十三知道後有甚麼反應？蚊蚊大讚他是個最大方的老公，她笑說：「佢知道我嘅底線高過佢好多，老公淨係話『老婆，你放啲去做，唔好怕醜，唔好驚，多人望就叫佢哋行開』，成廠都係人，個個睇戲咁，哈哈！」<br>過檔無綫後，蚊蚊星途一直很順利，《老表，你好嘢！》叫好又叫座，成為收視福將之一，她謙虛說：「我得一套啫，仲要大家都好，唔係淨係關我事，我真係唔敢認，總之有份參與已經好開心，不過我最幸運係遇到好好嘅同事，所以我要喺一個新環境盡快令自己有個歸屬感。」<br>髮型：Domanic Tao of Orient 4<br>化妝：Lu Makeup<br>服裝：M Missoni<br>鞋履：Rupert Sanderson</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>