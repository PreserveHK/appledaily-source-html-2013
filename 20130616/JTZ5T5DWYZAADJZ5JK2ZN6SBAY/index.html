<html><header><meta charset="utf-8"><title>一周兩件：威華達價平抵博 - 錢雋</title></header><body><h1>一周兩件：威華達價平抵博 - 錢雋</h1><p>威華達（622）係頁岩氣概念中PB最平嘅，而股價短短六個交易日，最多跌咗33%，又抵博。威華達呢期染指頁岩氣，最新NAV 0.52元，現價（0.217元）折讓58%。場內頁岩氣股，好似宏華（196），就算經呢期急跌，PB仍高達1.7倍。其他好似華油能源（1251）及安東油田（3337），PB更高達4倍。講PB，威華達最抵搞。又威華達手頭淨現金高達12億銀，而集團本身又揸住港華燃氣（1083）1.7億股，等值13億銀，兩筆數夾埋總值25億銀，或每股0.35元，遠遠超過威華達現價。威華達手頭咁多銀彈，亦足夠應付業務拓展。呢轉買威華達，係咁意博翻半番計數，要見0.33元，到時集團PB都係得0.6倍，未有耐追到其他頁岩氣股PB水位。</p><p>達成可睇升三成</p><p>達成（126）將改名「佳寧娜」，以反映以呢個品牌所經營的餐飲及酒店業務的豐厚貢獻。又達成前排通過出售華南城（1668）權益，套現高達11.6億銀，獲利1.83億銀。集團即將公佈2013年度業績，趕得切入賬，單係呢項收益，已可以令PE跌到得番7倍幾，兼博有甜品派送。買達成博升三成到1.64元，PB不過0.55倍。<br><br>錢雋</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>