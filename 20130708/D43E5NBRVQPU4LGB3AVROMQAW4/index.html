<html><header><meta charset="utf-8"><title>Paul撐世榮開騷　家強唔到</title></header><body><h1>Paul撐世榮開騷　家強唔到</h1><p>今年是黃家駒逝世20周年和Beyond成立30周年紀念，可惜屢傳不和的Beyond三子拒絕合體，早前黃家強和黃貫中（Paul）更在微博開拖，前晚葉世榮假九展舉行「薪火相傳」音樂會，Paul現身撐場合唱Beyond歌曲，相反家強卻去了深圳為老闆任賢齊演唱會做嘉賓，Beyond三子繼續天各一方。</p><p>世榮：有叫埋家強</p><p>轉戰內地的世榮前晚在港開騷，家強雖沒現身但送花牌支持，並在微博祝世榮演出成功炸爆九展；擔任壓軸嘉賓的Paul甫出場，觀眾high到尖叫拆天，他跟世榮擁抱後笑說：「我好驚！見到你好激動，大家咁多年兄弟，唔使講嘢。」兩人演繹《金屬狂人》唱到青筋盡現掀高潮。<br>完騷後世榮受訪說：「今次都有叫埋家強，佢知Paul嚟都會嚟，只係佢要做老闆任賢齊深圳個唱嘉賓唔得閒。」不過世榮直認如果家強出現，安排上會有難度，他說：「搵一個唔搵一個，啲人又講嘢，叫兩個又以為重組，嚟到唔重組又要解釋，我都斷氣啦。」問家強和Paul是否已破冰？世榮置身事外說：「你問佢哋，我唔想留意八卦嘢，總之佢哋係我好兄弟。」<br>至於家強前晚現身深圳為「任賢齊2013飆巡迴演唱會」做嘉賓，現場播出家駒片段紀念，家強跟小齊與家駒隔空對唱《海闊天空》，家強對觀眾說：「希望大家掛住家駒，我就滿足。」<br>採訪、攝影：溫敏芝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>