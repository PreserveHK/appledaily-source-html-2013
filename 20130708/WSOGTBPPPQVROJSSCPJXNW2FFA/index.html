<html><header><meta charset="utf-8"><title>Hot Gossips：酒店嘆冰火炸榴槤</title></header><body><h1>Hot Gossips：酒店嘆冰火炸榴槤</h1><p>早前做了個榴槤專題，一出街，同事七嘴八舌地歌頌榴槤有幾美味、榴槤有幾吸引！既然大家愛榴槤愛到如此地步，不如為大家介紹一間可以吃榴槤的酒店吧！Hotel Icon的Green相信是少數可以吃到榴槤的酒店餐廳，皆因他們的行政糕餅總廚Danny是馬拉人，在馬拉老鄉有果園，可以揀到最靚的榴槤。「我哋一月可以用到250公斤榴槤！每日嘅榴槤甜品都會清晒！」 Danny特別推薦酥炸榴槤，他混合貓山王和D24兩種榴槤肉，加上斑蘭葉、呍呢拿雪糕、椰汁等，先雪至冰凍後蘸炸漿炸脆，端上桌時榴槤味道香噴噴，外面熱辣辣，裏面凍冰冰，榴槤味香而不膩！若怕食榴槤熱氣，Danny建議大家吃完飲返杯鹽水，咁就唔怕生瘡瘡。</p><p>Green</p><p>（3400 1300）<br>地址：尖沙嘴科學館道17號唯港薈地下</p></body></html>