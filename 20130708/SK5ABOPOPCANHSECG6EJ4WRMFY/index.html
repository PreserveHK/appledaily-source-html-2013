<html><header><meta charset="utf-8"><title>電視撈飯--胸贏薛凱琪鄭融：我少布啲最乖</title></header><body><h1>電視撈飯--胸贏薛凱琪<br>鄭融：我少布啲最乖</h1><p>無綫雖然同四大唱片公司破冰，但有好多歌手仍然唔肯同無綫簽歌手合約，所以冇機會去勁歌頒獎禮攞獎。久違嘅關淑怡舊年年尾同無綫簽約，仲幫佢哋唱劇集主題曲，有傳佢今年同容祖兒爭女歌手獎。前晚佢哋一齊現身將軍澳電視廣播城參與《2013勁歌金曲優秀選第一回》，今年無綫又改賽制，由三回變兩回，入選歌又由14首加到20首，入圍歌手包括鍾嘉欣、黃宗澤、鄭欣宜、許廷鏗等無綫「御用歌星」，而以前四大嘅薛凱琪（Fiona）同謝安琪（Kay）因為轉咗唱片公司，終於再有歌入選《勁歌》，無綫契仔林峯因要返內地拍劇缺席，但仍憑《Nice》入圍，再一次打破唔到冇獎嘅慣例。有份得獎嘅鄭融同Fiona都着得好性感，大騷事業線，鄭融話：「無綫話今次係summer party，我着少布啲最乖。」</p><p>祖兒關淑怡爭獎</p><p>祖兒前晚有兩個半獎成大贏家，但就冇機會參與台灣金曲頒禮獎，反而G.E.M.有份競逐歌后，祖兒酸溜溜話：「唔失望，呢樣要天時地利人和，人哋有我唔制咩？知自己放咗幾多時間喺國語碟。」問佢會唔會效法G.E.M.同林宥嘉喺紅地毯上手拖手，佢話：「等佢（劉浩龍）角逐先，有咁機會又唔錯。」怕唔怕關淑怡呢位對手？祖兒話：「佢喺我心目中一直係最受歡迎女歌手。」<br>另有讀者話無綫呃人，宣傳講明請到韓國組合EXO同埋SJ-M嘅Henry等表演，點知原來係播片，令粉絲好失望。《勁歌》監製麥鎮東噚日喺電話解釋：「佢哋7月1號嚟香港做騷，係專誠拍片。」<br>版主：陳基征</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>