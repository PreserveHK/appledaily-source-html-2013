<html><header><meta charset="utf-8"><title>分別游乾濕水Kary樂仔甩拖心有靈犀</title></header><body><h1>分別游乾濕水<br>Kary樂仔甩拖心有靈犀</h1><p>余文樂與吳雨霏（Kary）的「樂雨戀」維持僅一年便畫上句號，箍煲失敗的Kary上周日終於發信給傳媒公告「分」訊，雙方表示再見亦是朋友，樂仔其後見記者時很維護舊愛，他表示彼此和平分手，仍有聯絡。有指樂仔不滿Kary太黐身才狠撇女方，甩拖樂仔心情似乎未受影響，大前日還相約4名同性好友到大潭玩滑水，樂仔赤膊騷肌，他玩水，另一邊廂的失戀Kary日前卻玩麻雀，一個游濕水，一個游乾水，認真搞笑，這對過氣情侶都算係心有靈犀。</p><p>樂仔大前日下午3時多，跟4名同性好友齊齊赤膊坐船玩滑水，酷熱下玩水降溫。大約玩了兩粒鐘，樂仔便跟朋友埋岸，沖身及收拾行裝後，樂仔做朋友的柴可夫，與其中3男開車到筲箕灣安利嘆魚粉蛋。<br>採訪、攝影：陳辰、徐錦池</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>