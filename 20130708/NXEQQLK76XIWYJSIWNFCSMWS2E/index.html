<html><header><meta charset="utf-8"><title>隔牆有耳：　赴英進修　歐飛暫別公民黨一年 - 李八方</title></header><body><h1>隔牆有耳：　<br>赴英進修　歐飛暫別公民黨一年 - 李八方</h1><p>人稱「歐飛」嘅公民黨（圖）總策劃幹事歐陽志飛，撈埋下個月，就會離開工作咗7年嘅公民黨，攞志奮領留英獎學金，去英國倫敦政治經濟學院一年，攻讀公共管治碩士。<br>歐飛話，多得黨主席余若薇兼前主席關信基教授幫佢寫推薦信。八方聽聞，職工盟組織幹事胡穗珊都攞咗呢個獎學金，會暫別職工盟。<br>歐飛由03年已開始幫公民黨前身A45條關注組做義工，之後04年幫梁家傑助選，06年創黨就出任總策劃幹事至今，為班大狀服務咗10年，一直都係黨嘅大內總管。佢嘅崗位就會由曾經幫陳方安生、陳淑莊同陳家洛選舉嘅黃晙（Ian）接任。</p></body></html>