<html><header><meta charset="utf-8"><title>隔牆有耳：　SPSS校友　孔令瑜出手反對直資 - 李八方</title></header><body><h1>隔牆有耳：　<br>SPSS校友　孔令瑜出手反對直資 - 李八方</h1><p>繼聖士提反女子中學學生同校友聯手反直資後，位於跑馬地嘅傳統名校聖保祿中學（SPSS）嘅校友，今日都開記者會，反對學校申請做直資，要求政府拒絕申請。<br>記者會邀請咗民陣召集人孔令瑜（圖）出席，原來Jackie都係SPSS校友，87年畢業，同班同學有D100 DJ杜雯惠。Jackie中小學都讀聖保祿，師妹喺7.1遊行請佢出手相助，佢一口答應。Jackie話母校校徽寫上「omnibus omnia」，意思係一視同仁，點解𠵱家會揀變直資為有錢人服務？佢又分享咗個SPSS Secret畀八方聽，就係好多人話母校同銅記聖保祿嘅分別就係SPSS嘅女生，畀人感覺樸素兼老實啲。</p></body></html>