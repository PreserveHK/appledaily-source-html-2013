<html><header><meta charset="utf-8"><title>隔牆有耳：　揸埋尺度　胡官街坊look揀梳化 - 李八方</title></header><body><h1>隔牆有耳：　<br>揸埋尺度　胡官街坊look揀梳化 - 李八方</h1><p>久未露面嘅前截取通訊及監察事務專員胡國興，噚日現身太古城吉之島百貨公司傢俬部，一身街坊look嘅胡官，喺花款兼牌子眾多嘅梳化前，同疑似佢千金嘅女士左揀右揀。<br>好多男人買嘢都比較求其，唔似得女士們咁精挑細選，但胡官喺呢方面似乎係男人中嘅異類，至少佢噚日親身試坐咗唔同款式梳化，睇吓邊張最舒服，好似圖中所見、售價$2,590至$3,590嘅梳化，佢都坐咗一陣㗎。胡官更加同身邊女士攞住把軟尺係咁度位，恐防梳化唔啱size，仲同嗰位女士講「張梳化唔好咁大張」㖭，唔通怕太大張會容易俾人裝偷聽器？</p></body></html>