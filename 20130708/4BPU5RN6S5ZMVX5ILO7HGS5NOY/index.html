<html><header><meta charset="utf-8"><title>體壇拾趣：皮雅斯原來係賭王</title></header><body><h1>體壇拾趣：<br>皮雅斯原來係賭王</h1><p>唔少運動員好似西班牙網球手拿度、美國飛魚費斯咁，都鍾意閒時賭兩手，原來早前轉會去網隊嘅前鋒皮雅斯都一樣。《ESPN》周日喺twitter上載咗張相，話皮雅斯（34號）參加咗個德州撲克比賽，仲好風騷咁邊揼骨邊賭錢！咁囂梗係有原因啦，因為佢贏咗1萬美元（約7.8萬港元）吖嘛！</p></body></html>