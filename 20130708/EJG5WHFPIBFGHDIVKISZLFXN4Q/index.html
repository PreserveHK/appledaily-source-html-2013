<html><header><meta charset="utf-8"><title>馮仁昭四圍超：城城Chilam　馬季食尾糊 - 馮仁昭</title></header><body><h1>馮仁昭四圍超：<br>城城Chilam　馬季食尾糊 - 馮仁昭</h1><p>郭富城情場失意，馬場繼續得意，噚日喺沙田煞科賽馬日，城城入場捧名下愛駒「愛的呼喚」同「愛將」，當中張智霖（Chilam）都係愛將嘅馬主之一，所以佢同小美都冒雨入場。雖然噚日喺雨中作賽，但愛將依然順利勝出跑第一，城城同Chilam一齊冒雨拉頭馬，但愛的呼喚就輸咗，今個馬季愛將好旺城城，出賽四次贏咗三次冠軍、一次亞軍，愛的呼喚都贏過一次頭馬，加埋總共為城城佢哋帶嚟超過153萬獎金。</p><p>城城好興奮咁話：「信心多過擔心，雖然第一次跑濕地，都應付自如，暑假會幫佢增磅，等佢成熟啲，𠵱家似BB。」問到城城不斷攞獎金係咪已回本？佢話：「大家都係鍾意賽馬活動，係一種gathering，入嚟同朋友聚吓，做吓善事，支持我隻馬仔，所以唔諗呢樣嘢。」<br></p><p>用獎金行善</p><p>城城又話計劃用獎金嚟做慈善：「之前賽車贏咗嘅獎金會撥入我慈善基金，再捐去聯合國兒童基金會，將來啲馬都會扣成本支出，撥嚟做善事。」另外，林建名同兒子林孝信都有入馬場，佢身邊仲有一位年輕女伴。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>