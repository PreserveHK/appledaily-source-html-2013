<html><header><meta charset="utf-8"><title>Eason半空繞場唱　搖到甩嘴</title></header><body><h1>Eason半空繞場唱　搖到甩嘴</h1><p>共25場的陳奕迅「Eason's Life香港演唱會」前晚於紅館開騷，Eason以6個造型亮相，當中以長到拖地的道士帽最浮誇，但都不及舞蹈員的殭屍、毛毛白兔、風車人look出位，而舞台設計似地盤有鐵架及貨櫃箱，Eason還坐上鐵箱被吊高三層樓繞場唱歌，惟沒用安全帶的他唱《信任》時被搖晃到甩嘴，他都尷尬失笑。</p><p>自爆188磅</p><p>有吹神之稱的Eason一改作風，全晚只講了三次說話，最長一次講足十分鐘，他說：「原來好難唔講嘢，我𠵱家有使命感，做騷唔當公事，盡量令你哋開心。」身形脹爆的他還抵死說：「好似後面觀眾遠咗啲，但遠啲好，睇到我對腳『撩』啲。」<br>安哥時，Eason在台上打詠春，未知是否向謝霆鋒過了兩招呢？他謂日前睇電影《超人：鋼鐵英雄》時被問到為何開騷去睇戲？他沒好氣說：「我點解唔可以睇戲？You are part of my life！」他又懶得戚問觀眾：「今日我把聲係咪好得？不過真係麻麻哋，因為我食豉油撈飯嗆親，嗰日沙聲後高音有啲衰衰哋。」另外，昨日是無國界醫生日，身為大使的Eason前晚呼籲大家捐一日人工，但就搞鬼說：「我都捐咗，我人工20幾蚊。」全場爆笑。完騷後他自爆體重達188磅，乃入行以來最高峯，但他不會為開騷減肥。<br>採訪：胡比<br>攝影：仇志德</p><p>演唱會曲目：</p><p>1.  今天只做一件事<br>2.  花花世界<br>3.  Life goes on<br>4.  每一個明天<br>5.  美滿人生<br>6.  歲月如歌<br>7.  Welcome to the future<br>8.  隨意門<br>9.  時代巨輪<br>10.  大人<br>11.  碌卡<br>12.  活躍症<br>13.  Stranger under my skin<br>14.  沙龍<br>15.  幸福摩天輪<br>16.  信任<br>17.  人來人往<br>18.  葡萄成熟時<br>19.  最佳損友<br>20.  落花流水<br>21.  結束開始<br>22.  怕死<br>23.  時光倒流二十年<br>24.  陀飛輪<br>25.  夕陽無限好<br>26.  今日<br>27.  我的快樂時代<br>28.  時代曲<br>29.  單車（encore）<br>30.  明年今日（encore）</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>