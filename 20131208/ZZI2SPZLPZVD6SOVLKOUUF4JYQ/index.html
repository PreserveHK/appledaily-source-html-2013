<html><header><meta charset="utf-8"><title>英超攻略：維拉平手超筍 - 咖喱</title></header><body><h1>英超攻略：維拉平手超筍 - 咖喱</h1><p>周日英超早場，兩支中下游球隊交鋒，阿士東維拉作客富咸。維拉近況平穩，近5場不敗，而富咸則陷頹勢，錄得7連敗，故今仗看好客隊可坐和望贏。平手盤宜捧維拉。（球賽編號：星期日12；now621台今日9:30pm直播）<br>踏入11月後，維拉由衰轉盛，近5場比賽不敗，取得2勝3和，包括上周中作客以3:2擊敗黑馬修咸頓。雖然比利時射手賓迪基仍然陷入球荒，但整體攻力並未啞火，其他中前場球員紛紛挺身而出，承擔入球重任，包括艾邦拉荷、高薩克、戴爾夫及艾亞馬迪；其中今季加盟的捷克中鋒高薩克近4仗入兩球。<br>維拉除了攻力有保證，防守亦有大改善，近5場中有3場保持清白之身。此外，奧地利前鋒安祖斯韋文上周中傷癒復出，有後備落場，相信今仗會重返正選。<br></p><p>富咸頹爆7連敗
</p><p>另一邊廂，富咸表現每下愈況，自10月底贏過水晶宮後，之後7場聯賽及盃賽悉數落敗，狀態差到貼地；主帥祖爾更因此下台，由助教梅倫史甸頂替。上周中迎戰熱刺一役，是梅倫史甸坐正的第一場，雖然球隊先開紀錄，但最後反勝為敗，輸1:2全失3分。<br>至於往績方面，兩軍近年交手多和波，近8次交鋒入面，維拉取得3勝4和1敗，稍微佔優。文：咖喱</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>