<html><header><meta charset="utf-8"><title>體壇拾趣：舒密加滑雪撞傷頭送院</title></header><body><h1>體壇拾趣：<br>舒密加滑雪撞傷頭送院</h1><p>德國F1「車神」舒密加（圖）周日喺法國度假滑雪時發生意外，撞親個頭，目前未知佢傷得有幾大鑊，外國傳媒啲消息傳到七國咁亂！有啲就話佢只係撞到受驚，但神智清醒；亦有啲好似英國《每日郵報》咁，話佢嚴重受傷，擺到上頭版咁滯。不過點都好，可以肯定嘅係，佢已經被直昇機即時送到滑雪場附近嘅醫院。BBC仲搵到滑雪場嘅負責人講兩句，後者話老舒發生意外嗰陣有戴頭盔，跌倒時撞到嚿石頭。呢位7次F1車手冠軍喺99年炒車都冇事，希望佢今次都可以大步檻過啦。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>