<html><header><meta charset="utf-8"><title>Fans灣仔悼偶像</title></header><body><h1>Fans灣仔悼偶像</h1><p>由梅艷芳國際歌迷會主辦的《今夜只因您》紀念晚會，昨晚在灣仔萬麗海景酒店舉行，近百梅迷到場。據稱是梅姐第一批影圈朋友的洪羅拔在台前發言，他讚梅姐夠義氣又豪氣，並爆料說：「其實梅姐從來唔fitting，所有衫都係杜貞貞幫佢試，包括鑽石bra，杜貞貞話阿梅細過我，我緊佢就啱。」眾人亮起紫色電子蠟燭默哀一分鐘，之後播放梅姐生前點滴，包括開記者會透露患癌和演唱會等片段，台下不少歌迷拭淚。歌迷會會長蘇小姐說：「十年後仲有咁多歌迷掛念梅姐，大家好錫佢。」剛與家人去日本旅行的曾志偉，昨午在機場時說：「趕住返嚟去梅姐度呀。」蘇小姐透露志偉傍晚在會展綵排演唱會。<br>此外，譚詠麟昨表示因工作未能出席紀念晚會，提到何超儀捐錢為梅姐在尖沙嘴星光大道內豎立銅像，他說：「係好事，但要覺得值得先去做，唔係捐錢嘅問題，係覺得值得而唔係用錢去做。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>