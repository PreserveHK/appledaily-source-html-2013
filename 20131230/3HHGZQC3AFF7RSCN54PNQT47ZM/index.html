<html><header><meta charset="utf-8"><title>倫永亮：精神可嘉</title></header><body><h1>倫永亮：精神可嘉</h1><p>「最記得喺錄音室見過佢喊，因為屋企人複雜問題，影響到佢情緒，佢話好擔心媽咪健康，又擔心媽咪啲錢唔知去咗邊，我勸佢唔使擔心，最緊要你繼續工作。有次佢喺紅館做騷，排練時唔順利，機關鬆脫跌落台底，好在冇受傷，嗰晚順利做完騷，佢落台時望住我，見到佢有一滴眼淚，盡在不言中。入院初期佢都幾精神，但睇住佢健康退化，當時醫院好多人陪佢，我覺得自己幫唔到手，我鼓勵佢唔好放棄，佢話：『我知，我打唔死。』佢走嗰晚，劉培基帶我入去同佢say goodbye，好慶幸好多高僧同佢誦經，好唔捨得佢！」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>