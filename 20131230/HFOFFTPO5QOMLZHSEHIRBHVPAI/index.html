<html><header><meta charset="utf-8"><title>梅啟明：佢冇嬲我</title></header><body><h1>梅啟明：佢冇嬲我</h1><p>「我同阿梅從來都冇嗌過交，最錫係佢，佢好尊重我，我問阿梅借30萬喺元朗搞狗場，啲人造謠話我蝕晒佢啲錢，其實之後我去咗美國發展，交畀阿媽打理狗場，阿媽搞到一鑊泡，雖然蝕咗錢，但阿梅冇埋怨，幾十萬濕濕碎，啲人喺度中傷，冇影響兄妹感情，佢冇嬲我。我從冇做過令阿梅唔開心嘅事，冇對唔住阿梅，係佢欠我太多，唔係我欠佢太多，佢咁樣走咗去，佢欠咗愛，我辛辛苦苦同阿媽湊大佢，呢樣冇嘢可以代替到，𠵱家冇晒有傾有講，呢樣唔可以用金錢代替。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>