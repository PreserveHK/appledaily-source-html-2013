<html><header><meta charset="utf-8"><title>王穎妤單拖行街　圓潤現身</title></header><body><h1>王穎妤單拖行街　圓潤現身</h1><p>【中環】前大法官王見秋個大律師女兒王穎妤，早年曾經係富豪劉鑾雄嘅紅顏知己，不過03年開始，成日俾人影到佢同富豪鄭裕彤兒子鄭家純出入ball場，過從甚密，成為純官嘅紅顏知己，有報道指王穎妤呢幾年先後為純官生咗兩名囝囝。<br>王穎妤舊愛大劉近年同身邊嘅紅顏知己甘比同呂麗君密密生，現年43歲嘅王穎妤都升呢做咗人母，有報道指佢為純官生咗兩名寶貝仔，大仔都差唔多6歲，細仔就大前年出世，早年更有雜誌影過純官陪王穎妤母子遊花園。</p><p>逛時裝店冇收穫
</p><p>兩子之母嘅王穎妤，近年身形變得圓潤富泰，佢前日下晝5點，由司機車咗去中環置地附近落車，跟住佢就行咗去美國時裝店Club Monaco，孭住Chanel手袋，一身深色連身裙嘅王穎妤，配埋對黑絲襪同高踭鞋，打扮成個濶太咁款，不過從背影睇，佢對腳仲好纖瘦，但水桶腰就無所遁形。王穎妤一個人入咗間時裝店行咗一轉，不過佢冇收穫就走咗。<br>採訪、攝影：黃曉程</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>