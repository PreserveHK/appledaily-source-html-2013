<html><header><meta charset="utf-8"><title>關仁隱事：「至醒」上網大出血 - 關仁</title></header><body><h1>關仁隱事：「至醒」上網大出血 - 關仁</h1><p>「至醒」講嘢成日巴巴閉閉，但實情佢份人都幾大懵。早排至醒跟大隊去咗幾個地方拍嘢，通常大家都會將手機閂咗漫遊，因為唔知電話費有幾貴，但至醒一向有睇報紙習慣，無論去到邊都用手機上網，弊在佢又唔記得用wifi，結果返嚟香港見到張近十萬蚊嘅超驚人電話月費單。<br>關仁聽講負責今次拍攝嘅製作團隊詐晒型，話明唔孭呢條數，好彩至醒夠富貴，佢亦知衰自己畀，只係咁搞法分分鐘嘔凸份人工，今次真係得個桔。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>