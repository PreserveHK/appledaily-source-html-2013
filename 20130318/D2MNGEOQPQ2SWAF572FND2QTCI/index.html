<html><header><meta charset="utf-8"><title>千嬅秋生憂教仔</title></header><body><h1>千嬅秋生憂教仔</h1><p>第37屆香港國際電影節昨晚舉行開幕禮，邱禮濤執導、黃秋生和內地女星周楚楚主演的《葉問──終極一戰》獲邀為開幕電影，今屆電影節大使楊千嬅也有出席。對於近期的倫常慘劇，千嬅說：「我同老公得閒就睇書，睇吓點同個仔溝通，不過個仔仲細，我仲有時間學吓點湊仔。」問丁子高接受財經版訪問，聲言不會靠老婆，千嬅笑言：「丁生其實好勤力，EQ好高，我哋一向財政獨立，但我間中搾取佢啲錢買禮物。」</p><p>楊紫瓊想結婚</p><p>對於倫常慘劇，秋生說：「真係好嚇人，似食錯藥咁，我即刻有同兩個仔溝通，大仔好識諗，唔使掛心，細仔鍾意打機，佢最近先中咗單大嘢，我罰佢三日留喺屋企抄三字經。」此外，第七屆亞洲電影大獎頒獎禮今晚舉行，大會之前公佈楊紫瓊奪卓越亞洲電影人大獎，昨晚大會在灣仔君悅舉行酒會，除楊紫瓊外，林建岳、徐崢、韓女星趙敏修和金高恩等均有出席。問楊紫瓊是否今年與男友結婚？她說：「仲諗緊，作為女人，有個男人咁鍾意自己係好開心嘅，但我同佢都忙，冇時間傾婚禮點搞，但一定返大馬舉行，因為想畀爸爸見證。」<br>採訪：文國駿、張俊銘<br>攝影：仇志德、黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>