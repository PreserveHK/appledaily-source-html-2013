<html><header><meta charset="utf-8"><title>擺酒前嘆意菜扮靚陳豪拖茵媺恤髮</title></header><body><h1>擺酒前嘆意菜扮靚<br>陳豪拖茵媺恤髮</h1><p>【《蘋果》多倫多直擊】無綫小生陳豪和花旦陳茵媺（Aimee）上月在巴黎完婚，這對圈中金童玉女即將榮升三口之家。兩人於香港時間今早（多倫多17日晚）在加拿大多倫多補擺婚宴，懷胎4個月的陳太Aimee昨日到髮型屋恤髮扮靚，為婚宴作準備。扮靚之餘，正在安胎的Aimee還跟陳豪嘆意大利菜，兩公婆走在街上時全程十指緊扣，簡直甜到漏！</p><p>陳茵媺上月奉子成婚，在浪漫之都巴黎嫁給筍盤陳豪，新婚燕爾，陳豪便要趕回香港頴銀賺奶粉錢，太太Aimee則隨家人到加拿大多倫多安胎，兩口子小別一個月，陳豪大前日由港飛加國，準備香港時間今早（即多倫多17日晚上）補擺婚宴。婚宴前夕，陳豪就陪太太Aimee於香港時間昨日凌晨拍拖外出恤髮，一對新人全程四萬咁口，燦爛笑容不遜加國驕陽。雖然有指Aimee腹中塊肉是男嬰，向她求證時，她堅持三緘其口，保持神秘感。</p><p>陳豪抵達當地後，與太太Aimee團聚休息一晚，兩公婆昨日即拍拖出動，門口有約8名香港記者守候。昨日先有一名女親友將頭紗送到Aimee烈治文山（Richmond Hill）的陳宅，中午後，Aimee便偕老公陳豪、大伯、胞弟和陳豪經理人，一行五人到多倫多巿中心開餐和扮靚。</p><p>大肚茵媺做司機</p><p>懷孕四個月的Aimee素顏出巡，戴上頭箍和墨鏡的她一身黑底白點吊帶裙，盡現孕婦谷奶凸肚的生理變化。為策安全，Aimee腳踏平底鞋，她更負責駕駛白色平治接載大家外出午膳，開了40分鐘車程才到巿中心的Queen Street West，Aimee還精靈開着車在附近兜圈搵錶位，大約10分鐘泊好位，眾人便往醫肚。</p><p>Aimee和陳豪沒因為被追訪而不耐煩，相反兩人蓮子蓉面口，記者向剛下車的Aimee說恭喜，她笑到見牙唔見眼說：「多謝。」兩夫婦肩並肩步往附近的意大利餐廳Terroni，沿途陳豪細心護着老婆，一時輕扶Aimee腰部，一時搭着她膊頭，又示意可幫太太拿LV手袋和車匙，但Aimee寧願自己搞掂。</p><p>對陀B三緘其口</p><p>問陳豪放心大肚老婆駕駛嗎？他一臉笑意顯示放心。問Aimee是否陀B仔？她鬼馬手指指說：「我唔話你知。」是否稍後回港才公佈，兩人合拍地笑而不語。有指Aimee有意在North York General Hospital生B，Aimee也是避而不答。問他們準備往哪裏，Aimee說：「我帶你哋去食嘢。」說着便到達餐廳，眾人吃了約一小時便離開，面對記者沿途追訪，陳豪甜到漏跟Aimee十指緊扣。</p><p>當日氣溫高達32度，但他們仍在猛烈陽光下散步，原來下一站是陪Aimee到一間名為W的髮型屋，Aimee在內逗留約一小時，看來是為翌日婚宴扮靚做準備，果然步出髮型屋的Aimee已除下頭箍，頭髮經修剪後略短，記者大讚變髮後的Aimee「靚晒」，她一臉受落笑不攏嘴。問她可有同時做facial？她否認說：「我入咗去九個字咋。」扮靚完畢，陳豪又傍實老婆回家休息，讓她以最佳狀態出席婚宴。<br>採訪、攝影：藍文浩</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>