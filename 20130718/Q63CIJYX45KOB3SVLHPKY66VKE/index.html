<html><header><meta charset="utf-8"><title>阿氏保加症病童　IQ高但固執　死牛一邊頸或屬天才</title></header><body><h1>阿氏保加症病童　IQ高但固執　<br>死牛一邊頸或屬天才</h1><p>【本報訊】兒童異常偏執及沉迷某些事物，又不擅於與人溝通，均為阿氏保加症病徵。精神科醫生形容，阿氏保加症有如「聰明版」自閉症，患者智力高，但對某些事物過份固執，容易被誤解為「難搞」、「奀皮」或「反叛」。有患者能將馬經倒背如流，家長誤以為子女「學壞」；又有病童鍾情睡衣，即使上學也不肯換校服，結果要在睡衣上再穿校服才肯出門。<br>記者：嚴敏慧</p><p>阿氏保加症與自閉症屬同一病類，患者因遺傳等不同因素，導致腦部發展異常，患者會出現自閉症的病徵，例如社交溝通障礙、缺乏想像力及肢體協調力差等，但智力與語言發展正常，甚至智力較一般人高，可能在電腦、科學等領域有天份。著名科學家愛因斯坦、音樂家貝多芬及莫札特等，均為阿氏保加症患者。</p><p>不擅理解笑話</p><p>精神科專科醫生黎大森表示，阿氏保加症患者性格固執，例如只鍾情同一款衣服或同一類食物，「有小朋友淨係肯着睡衣，返學都唔肯換校服，結果要先着睡衣再着校服；另一個就指定着一對鞋，由4歲着到10歲，逼到隻腳損晒都唔肯換」。阿氏保加症患者又會有共同興趣，如喜歡背誦公共交通路線，「港鐵線只係入門，佢哋背巴士路線，某條線第幾個站嘅名都講到」。<br>阿氏保加症患者亦缺乏想像力，故學業上閱讀理解及作文成績一般較差，黎大森表示，曾有病人要以「一個風雨交加的晚上」為題作文，「因為佢無經歷過，結果佢寫咗電台天氣報告，即係南澳以南、汕尾以南吹幾多級風之類」。病人對誇張、比喻及笑話亦難以理解，「有個病人媽媽放工講咗句『我今日忙到想死』，病人聽完即刻喊晒叫媽媽唔好死」。<br>由於對事物過份偏執，又不懂與人溝通，阿氏保加症患者容易被標籤為「難搞」兒童，家長若未能及早發現及安排治療，病症有機會誘發抑鬱症及學習障礙等。黎大森估計，本港約有4.5萬至7萬名自閉症和阿氏保加症患者，阿氏保加症約佔五分之一。治療阿氏保加症除藥物外，更應配合言語及行為治療，改善溝通等問題。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>