<html><header><meta charset="utf-8"><title>業主受惠低息拒劈價</title></header><body><h1>業主受惠低息拒劈價</h1><p>【處之泰然】<br>樓市吹淡風，又說業主驚青趕住減價走貨，專掃沙田細價樓、現持有最少五個物業的江先生，卻對本報表示堅拒減價，一成也不減，還理直氣壯說：「做乜要減價!」<br>他稱，幾年前向銀行承造按揭的利息好抵，「低到不得了」，他舉例指，利息兩厘，向銀行借100萬元，每月利息千多元，何況當時按揭利率是低至一厘。以300萬元物業計算，減一成，即30萬元，「呢30萬元可以供幾耐（利息），供30年有凸啦，我唔信30年後，樓價去唔到今日嘅價錢，同埋你有租收㗎!」<br>他不諱言，政府出招有影響，「市場無晒炒家，一個無炒家嘅市場，唔靈活，無得投資。」但對於投資者而言，沒有需要就政府出招而減價，「減價？我真係唔制，計過條數，擺喺度都無所謂，有人資金緊張咪賣囉！」<br>市場頻錄減價成交，他處之泰然，「減幾個巴仙，就寫到好似天跌落嚟咁，太誇張﹗樓價上落三幾個巴仙，唔係乜特別事。」對於坊間唱淡樓市，他一笑置之，並說：「假如我係地產公司嘅老闆，𠵱家樓市一潭死水，最好跌一跌，話俾人聽，等啲人減價，咁咪有生意。一係個市呯呯聲咁升，咁咪搶住買。但𠵱家個市唔上唔落，大家企晒喺度，要食飯㗎嘛!」他不否認，唱淡個市是代理谷業主放盤的手法之一。</p></body></html>