<html><header><meta charset="utf-8"><title>中環在線：書院出狀元李兆基供讀大學 - 李華華</title></header><body><h1>中環在線：書院出狀元<br>李兆基供讀大學 - 李華華</h1><p>天水圍香港青年協會李兆基書院今年出咗一位考獲七科5**嘅狀元謝楚灝，四叔李兆基知道呢件事之後相當高興，即刻開聲話要畀獎學金謝楚灝完成大學課程，涉及資金約25.2萬元，噚日仲叫細仔李家誠喺中環國金恒地總部接待謝楚灝母子。</p><p>創校七年首出狀元</p><p>謝楚灝係天水圍李兆基書院創校七年來首名狀元，謝母節衣縮食都要畀阿仔交學費，入讀呢間直資中學，謝同學亦好叻仔，佢打算入讀香港大學醫學院。<br>聽聞，放榜後，恒地方面即刻將呢件事話畀四叔知，四叔認為值得鼓勵，決定畀六年獎學金謝楚灝，等佢安心完成大學課程。<br>四叔噚日有事，安排細仔接待謝同學母子，完成送獎學金手續，又送咗本親筆簽名嘅自傳畀謝同學。唔知謝同學將來會否喺四叔間仁安醫院做埋醫生呢？</p></body></html>