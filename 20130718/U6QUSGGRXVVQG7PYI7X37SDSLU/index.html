<html><header><meta charset="utf-8"><title>Hot Issue!：X-Game逐格影　靚攝手機周五現身</title></header><body><h1>Hot Issue!：X-Game逐格影　靚攝手機周五現身</h1><p>拍攝高速移動物件，例如賽車、溜冰、滑雪，就梗係搵部具第一身視覺效果的Action Cam操刀，先夠逼真！沉寂半年嘅Nokia，今個禮拜五終於有新作抵港，但那並非誇張到出可裝在額頭的Action Cam，而是早前倫敦公佈的Lumia 925。<br>講真，4.5吋屏幕、Windows Phone 8作業系統，聽到已經想瞓；但其實翻轉背那870萬像素Pureview鏡頭，今次確實有賣點！最矚目是，此機加入專拍X-Game的功能，進入「Nokia Smart Camera」模式，你可先一次過捕捉10張照片，再透過Best Shot、Action Shot以及Motion Focus，後期製作成一幅逐格移動的畫面，效果極富動感；另外，呢部機仲提供光學防震、雙LED閃燈，增強暗位表現，聽落夠新鮮，但實際試玩又係點，周五就有答案。</p></body></html>