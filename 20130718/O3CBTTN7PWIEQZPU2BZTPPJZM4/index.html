<html><header><meta charset="utf-8"><title>股市淡靜　散戶無心逛書展財經書恐滯銷</title></header><body><h1>股市淡靜　散戶無心逛書展<br>財經書恐滯銷</h1><p>【本報訊】港股越來越難搵食，連書迷都要閃？本報記者昨日到灣仔書展直擊，發現財經書籍的攤位門庭冷落，「打書釘」和「攞贈品」的讀者佔了大多數，似乎於港股前景難測之下，讀者對財經這個核心書類的興趣減少，寧願輕輕鬆鬆睇小說過日晨。<br>記者：馮健鏗</p><p>就現場所見，雖然一系列的財經書已經放置在當眼位置，但讀者一般只會視而不見，寧可繞路進書攤買書學煲湯。天窗文化行政總裁李偉榮預期，今年的營業額會有10%至15%的增幅，人均消費為200至300元左右。但他坦言，賣書要靠「明星效應」，銷情較好的作者通常為個人色彩豐富的名人，如曹仁超、東尼、司徒永富等等，而其餘銷情相對理想的財經書，就包括財經經典名著，以及一些講關於創業的書籍。</p><p>銷量難復08年前大牛市</p><p>他另指，由於近幾年港股市況比較淡靜，「很少財經書再可以打上十大暢銷書排行榜」。對關於個人投資、市況趨勢的財經書銷情造成一定影響，又表示現時財經書的銷售量遠不及2006年至2008年的大牛市，形容當時「很多股神，好多投資經理變咗神級」，令敍述關於「投資心法」的書籍大賣。相比起財經書籍，李偉榮坦言題材較敏感的書籍「更好賣」，例如佔領中環、普選、地產霸權等等。<br>而經濟日報出版社業務經理許美金亦透露，財經書比較講求「時限性」，熱潮過了會少了人去購買。加上「讀者比較兩極化，分為入門、資深兩派」，當中以入門的年輕人較多，但他們有時只會先看作者，再看書名，往往對內容的了解不深。</p><p>作者名氣大　易吸引讀者</p><p>除了對內容了解不深，更有讀者「拋書包砸死自己」，當中19歲的梁同學向記者介紹一本「50個經濟學家講關於中國經濟問題」的書，但經記者查證後發現，該本書的作者其實只有一個，而內容是敍述有關50個中國經濟問題。<br>另外，亦有不少初探股海的讀者到場選書，當中已退休的陳先生就表示，退休後才接觸股市，今次打算買兩至三本財經書，對有關技術分析的書本有興趣；而未曾接觸過股市的丘先生就表示，身邊朋友都有看財經書的習慣，自己去做分析和研究，但卻未決定買哪一本。</p><p>【名人財經新書簡介】</p><p><b> 身教親子理財</b> <br>從2010年的《從一元開始》到今年的《從父母開始》，法興證券環球股票產品部董事李錦繼續推廣親子理財，全因他深信正確理財觀念足以影響一生，是次更開宗明義以父母為出發點，理論之後倡「身教」，並揚言最終目標是要爭取理財成為學校常規課程。李錦花了約一年多完成此書，最後更要參考家人意見。李錦指，父母是子女的一面鏡，理財觀念亦要做好榜樣。他亦認為大家的理財觀念忽略用錢這一個重點，「好多家長只會教仔女儲錢，但其實使錢都係一門藝術。」</p><p><b> 投資蝕錢輸心理</b> <br>投資路上，最大敵人往往是心魔。基金經理黃國英的新作《操盤心理陷阱》總結過去廿多年經驗，羅列投資者常犯的心理陷阱，如未有執行原定策略，「贏粒糖、輸間廠」，甚至持有自以為「好股」而墮進無底深淵，書中便提供拆解方法。黃國英解釋，投資者討厭接受虧損，有盤在手怕輸，輸了「磨爛蓆」唔肯止蝕，冇盤又「身痕」尋求刺激，令人容易違反交易規條。他指近年市場生態與以前不同，政府參與度太高，政策欠連貫，令短期市況更難測，嚴守紀律更重要。</p><p><b> 經濟前景看農務</b> <br>商品大王羅傑斯的新作《投資大師羅傑斯》，內地譯名為《街頭智慧》，書中道盡他如何從小培養賺錢概念，進而投身金融業，及其長期看好商品市場的原因。羅傑斯的投資觀點往往叫市場驚訝，在新書當中，羅傑斯預言農務將成為未來經濟主流，建議讀者進修農務系及投身農業之餘，更大膽估計金融業將在數年內沒落，高薪厚職的金融才俊將失去光環，全球的投資價值將來一個翻天覆地的改變。新書中未必有太多投資智慧或錦囊，但羅傑斯的一生則充滿娛樂性。</p><p><b> 技術分析估升跌</b> <br>「這是一本入門工具書，結集我多年研究心得！」著名圖表分析員許沂光笑說，其新作《波浪大師投機智慧》讓讀者學習掌握波浪、周期、形態及情緒四大指標。他坦言︰「波浪都係1、2、3、4、5，然後a,b,c浪咁數，點樣捉頂捉底最考工夫。」周期則有多種計法，如每年四季、24個節氣等，形態及情緒指標則較普及。「散戶睇好就見頂，睇淡就見底。其實蘋果散戶指數都幾好用，上次一去到零（散戶入市意慾），大市就見底。」他不諱言，會配以基本因素測市，但始終以圖表行先。</p><p><b> 打造百萬富女</b> <br>除一眾男士外，財金界名人萬利理財亞太區總裁、財女張佩儀今年書展推出新作《財女商學院：6堂變百萬富女》。她指該書有如一本工具書，希望分享各種生活賺錢之道，助女性晉身為百萬富翁。她希望在生活細節上，尋找如何做到錢搵錢的簡易入門方法。書中會談到不同投資渠道如外滙、買樓等，亦會針對女性愛購物的性格，分享如何從中找到賺錢機會，如買鑽石、集郵及藝術品已有一定升值空間。書中會有不同故事，如單親媽媽及奶奶級的實例，讓讀者較易明白。</p><p>【市民買甚麼財經書？】</p><p><b> 中國經濟問題</b> <br>梁同學：「平時都有留意開財經新聞，但睇新聞啲層面太普通。𠵱家個世界有好多睇唔通嘅嘢，所以對講經濟環境嘅書有興趣，因為可以睇到好多唔同觀點，暫時對一本講關於50個中國經濟問題嘅書有興趣。」</p><p><b> 股市技術分析</b> <br>陳先生：「我退咗休先開始接觸股市，今次打算買兩至三本財經書。我覺得講關於技術分析嘅書都算有幫助，會睇吓黃瑋傑、曹仁超、石鏡泉。平時主要買藍籌股抗通脹，但見個市最近冇乜方向，咪休息吓囉！」</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>