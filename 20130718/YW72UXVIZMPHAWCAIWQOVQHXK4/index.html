<html><header><meta charset="utf-8"><title>阿澤不文笑料谷《出征》</title></header><body><h1>阿澤不文笑料谷《出征》</h1><p>杜汶澤、余文樂、鄒凱光及曾國祥主演，彭浩翔監製的新戲《飛虎出征》前晚在尖沙嘴舉行首映，除了幾位主角現身外，周迅、梁詠琪及楊千嬅等也來撐場，陳靜（DaDa）、𡃁模Celia K.及崔碧珈更谷胸幫手造勢。阿澤不時講不文笑話搞氣氛，當眾人打碎數字冰雕時，阿澤抵死地說：「有機會同音音姐扑嘢好開心。」阿樂和有份演出的劉安琪傳緋聞，兩人亦同場出現。<br></p><p>「個個隊穿墻」</p><p>彭浩翔表示找四位演員扮飛虎隊員出征，皆因他們夜蒲有經驗，阿澤笑言：「隊員好有經驗，個個可以隊穿牆。」阿樂跟索女有對手戲，但他聲言拍完即走，阿澤又笑他：「都話佢一閃而過，𠵱家知佢速度。」若票房報捷怎樣謝票？彭浩翔笑言：「如果過1,000萬，佢哋四個以海報造型出現，但冇我，過3,000萬就只着上衫除下身。」阿澤又搭嘴：「4,000萬就搞嘢畀人睇。」<br>會否夠膽穿三角底褲謝票？阿澤謂：「我OK，我係實力派，唔係老婆點會跟咁多年，捱咁多苦。」但阿樂拒絕穿三角底褲，阿澤即寸他：「呢啲咪實力派同偶像派嘅唔同，我唔係驕傲，呢啲係父母生成，正如佢咁靚仔都唔好驕傲，只不過生咗喺佢個頭度，而我就生喺另一個頭度。」誰人可跟他比拼？阿澤笑言：「祥仔喇，以前同佢老竇（曾志偉）沖過涼，成日見，但估唔到佢個仔咁勁，證明科學遺傳冇根據。」<br></p><p>阿樂遇緋聞女
</p><p>阿澤坦言希望票房有5,000萬，又聲言3,000萬票房會去旺角行人專用區謝票，會否被鹹豬手摸下體？他笑言：「唔好講到有寶咁，可能人哋掂完要洗手，裝咗鋼咩，或者到時有人射丫叉，成為打雀英雄。」但有人批評他們成日拍低俗電影，阿澤反駁：「呢啲有供先有求，年紀大不妨低俗一吓，好多人後生時好扮嘢。」<br>有傳阿樂不滿電影公司以他和劉安琪的緋聞宣傳，因此缺席之前活動，他稱：「唔係，嗰次我喺上海，冇嬲，不過報道有啲唔歡喜。」阿樂指跟劉安琪見面沒有尷尬，有指女方借阿樂宣傳，他稱：「唔覺，我連佢電話都冇。」<br>採訪：溫敏芝<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>