<html><header><meta charset="utf-8"><title>婚變江欣燕喊住呻吳積遜：我都有訴苦</title></header><body><h1>婚變江欣燕喊住呻<br>吳積遜：我都有訴苦</h1><p>江欣燕與吳積遜12年婚姻玩完，兩人以往一直以恩愛夫妻形象現身，令不少人大跌眼鏡。欣欣直言沒必要自揭離婚原因，故一直三緘其口，對外處處保護前夫，但多年婚姻最終未能開花結果，欣欣終忍不住在幕後工作人員及友人面前哭訴。<br>昨日有報道指兩人離婚因為吳積遜多年來不改愛蒲、愛玩性格，又曾因為炒股票輸錢要打工，但份份工都做不長，他因事業失意經常飲酒飲天光，更好賭成性。</p><p>欣欣：我們已成過去</p><p>相反欣欣婚後甚少到夜場，又為吳積遜還賭債，但對方都未有改變，兩人更已經分房瞓兩年，心淡的欣欣提出離婚時，吳積遜未有挽留，反而變賣寶馬座駕應付債項。形象插水的吳積遜昨日接受電話訪問，他聞報道後苦笑說：「越作越多，我都冇招架之力，作出嚟，根本冇問過我。」欣欣同朋友喊住呻？他說：「我都有訴苦，唔想再講，唔解釋，都好難解釋。」問到報道出街後，欣欣是否已違反保密協議？吳積遜表明不想評論，只透露現時心情平復中：「唔想件事複雜落去，要搞到我形象咁都冇計，識我嘅朋友會知。」</p><p>而欣欣昨日亦透過短訊回覆，她表示：「我們已成過去，只想專心工作，我沒回應了，希望大家新生活愉快和順利。」至於心情如何，她表示專心排舞已撇開一切，不過有情有義的欣欣還是力撐前夫說：「他是好人。」<br>採訪：盧妹</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>