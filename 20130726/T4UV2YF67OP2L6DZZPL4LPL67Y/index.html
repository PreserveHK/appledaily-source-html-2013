<html><header><meta charset="utf-8"><title>話你知：無綫叛將反骨語錄</title></header><body><h1>話你知：無綫叛將反骨語錄</h1><p>王維基的香港電視遲遲未獲發牌，令不少跳槽藝人心思思想重返無綫，但不少藝員離巢後均曾寸爆無綫，故被列入黑名單。<br></p><p>黃日華</p><p>曾在微博轟無綫「totally very bad」，因他不滿劇集《刑警》不受重視，他又寸無綫刻薄，拍攝時間太長，試過捱到肝炎都只得18日休息，當年談續約，5年才每年加薪500元。</p><p>盧海鵬</p><p>曾爆粗炮轟在無綫拍劇的日子艱苦，他說：「實捱壞咗！我年紀大嘛，入去時乜都應承、乜都話好，成日等咪衰囉，有時等到尾都係摸和（冇工開），啲細胞日日死啲，咁就死㗎喇。好鬼辛苦，×家鏟！」</p><p>艾威</p><p>曾在微博怒轟無綫高層李寶安口口聲聲說公平，但卻要求藝人還騷的合約條例不人道。艾威回想在無綫跑龍套的日子，亦自嘲：「直情黐線，黐住2、3線，3、4線；4、5線。」</p><p>夏雨</p><p>直斥無綫人工低，他說：「作為新人，的士佬會賺得仲多錢，好多人返內地拍劇幾十萬一部，聽到我想搵窿捐……TVB對員工嘅苛刻與吝嗇，係我喺王維基決定辦免費電視台後先至改觀。」</p><p>姜文杰</p><p>自爆六、七年前加入無綫時騷價只得750元，每年只加50元，寸無綫刻薄。姜文杰曾以經理人身份，陪妹妹姜麗文現身王維基的聖誕派對，被無綫雪藏，其父秦沛即炮轟無綫小器。</p><p>資料來源：《蘋果》資料室</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>