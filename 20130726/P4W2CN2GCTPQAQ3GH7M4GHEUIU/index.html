<html><header><meta charset="utf-8"><title>飛女正傳</title></header><body><h1>飛女正傳</h1><p>英國滾石樂隊（The Rolling Stones）個主音米積加（Mick Jagger），佢同樂隊本身都有足夠代表性去宣傳英國，而米積加個女Georgia May Jagger亦係上位女模，掹車邊都叫夠資格嘅。最近Georgia着住Roberto Cavalli嘅淺粉紅色長裙，企喺一架巨大無比嘅飛機面前搔首弄姿，旁邊仲有三個大隻欖球球星，甚有裙下之臣觀感。原來英航為力谷呢架A380雙層客機同埋南非航班，專登搵Georgia嚟做襯托，由香車美人升呢做巨機飛女，有靚人又有大力士，擺明係sell架機「睇得又砌得」啦。入到架機，唔係講笑，條樓梯長到足以畀Georgia行貓步，行到攰仲可以撻落頭等張床度唞唞，疏乎度爆燈。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第三集足本放送中！速上：<br> http://hk.apple.nextmedia.com/livestream/channel/talk24 </p></body></html>