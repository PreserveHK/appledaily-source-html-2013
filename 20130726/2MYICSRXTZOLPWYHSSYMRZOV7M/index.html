<html><header><meta charset="utf-8"><title>《睜眼王八》 - 李碧華</title></header><body><h1>《睜眼王八》 - 李碧華</h1><p>劏房波搖身變成囤地波。傳媒掌握機密，一天爆一單，看他大話冚大話，家爺仔乸外家親戚……證據確鑿──但仍有689包庇，表示「完全符合我哋申報制度嘅要求」，沒問題。傳媒多番追問：利益輸送是否知情不報？有否縱容不作處理？陳局長應否下台？是否仍適合掌管新界東北發展區……689懶回應，掉頭便走。<br>我馬上想到《睜眼王八》這個故事。王八即「忘八」，就是「孝悌忠信禮義廉恥」中，忘了第八那項。<br>綠帽從頭笠到落腳的震嬰，冇朋友又冇女吼，只剩一個不安於室養唔熟唔生性的姣婆波，慾火焚身貪得無厭，一件污兩件穢三件冇閉翳，即使街坊鄰舍村民百姓都睇唔過眼，力促震嬰休了她，明明捉姦在床遍佈穢漬，震嬰睜眼說瞎話護短：「阿波冇勾佬，佢做咗佢應該做嘅交代！」姑息養奸掉頭便走。阿波仍然陀住成抽鎖匙，搽脂蕩粉出夜街。<br>你要當睜眼王八，但香港人的標準沒如此低賤──如果花柳毒瘤都過到骨，政府已患不治之症，香港就淪落為不治之城！</p></body></html>