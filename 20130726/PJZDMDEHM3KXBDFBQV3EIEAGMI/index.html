<html><header><meta charset="utf-8"><title>素顏千嬅嚇到急彈</title></header><body><h1>素顏千嬅嚇到急彈</h1><p>【中環】楊千嬅近日忙緊拍彭浩翔嘅新片《曼珠莎華》，前晚8點幾難得唔使開工，即刻同老公丁子高約咗一班朋友去中環一間樓上食肆開餐，順便gathering吓。餐飯食到大概10點幾，千嬅一行五、六人好心滿意足咁落到樓準備攞車嘅時候，素顏千嬅見有記者影相，嚇到即刻掩面走開，反而踢拖一身街坊裝打扮嘅丁子高就好大方任影，仲好有興趣想知點解記者會發現佢哋喺度食飯，臨走佢兩公婆仲同記者揮手。<br>採訪、攝影：李志明、藍文浩、黃曉程</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>