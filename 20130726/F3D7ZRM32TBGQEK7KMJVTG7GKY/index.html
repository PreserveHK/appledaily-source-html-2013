<html><header><meta charset="utf-8"><title>高達　渣古　即日「開戰」</title></header><body><h1>高達　渣古　即日「開戰」</h1><p>【本報訊】「白色惡魔」與「紅色彗星」宿命決戰一觸即發！時代廣場高達展覽今日正式開幕，6米高的RX-78-2高達與馬沙專用渣古II將於音效及燈光配合下，晚晚進行決戰。有市民昨冒雨一睹亮燈後的高達風采，又有人排隊購買香港特別版模型。</p><p>香港特別版模型受歡迎</p><p>兩部戶外大型模型在開幕禮後亮燈，即使下着滂沱大雨，大批市民及遊客仍冒雨高舉相機及手機拍攝。陳先生鍾情高達多年，家中珍藏多部高達模型，「最新嗰部我都買咗」，大讚一比三高達手工精細，「幾細緻幾靚」。他稍後會到東京台場參觀一比一高達。何同學與朋友特意前來與高達渣古合照，以及購買會場特別版模型。收集模型十多年的他認為高達「就咁戙喺度唔夠型」。<br>為配合展覽，模型發行商特別推出兩盒香港特別版模型，手臂上均印有「HONG KONG」字樣，吸引不少人即場購買，有人更一口氣掃走十多盒；同場亦有售賣T恤、明信片及各種精品。<br>展覽期由即日起至9月1日，同場亦展出20個1.8米渣古及100件高達模型，8月2日更會加入達10米長的高達母艦木馬號。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第三集足本放送中！速上：<br> http://hk.apple.nextmedia.com/livestream/channel/talk24 </p></body></html>