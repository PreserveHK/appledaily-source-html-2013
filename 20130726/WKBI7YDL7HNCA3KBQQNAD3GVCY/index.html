<html><header><meta charset="utf-8"><title>報告王：花旗評業績凶多吉少 - 高明</title></header><body><h1>報告王：花旗評業績凶多吉少 - 高明</h1><p>業績期為市場帶來期望，重上二萬二之類憧憬頓生，市場亦不乏炒業績報告。<br>瑞信推介利福（1212），指股價維持疲弱，因憂慮零售市道放緩，潛在股東改組等，該行相信已被過份反映。報告指，今年香港首五個月撇除鐘錶珠寶的零售銷售升11%，高過管理層預測的6%至9%，預測利福上半年純利升9%至9.91億元，評級由中性升至跑贏大市，目標價由19.4元升至20.5元。</p><p>睇淡中國GDP</p><p>麥格理昨天亦推介蒙牛（2319）全文最重要一句：「分析員跟蒙牛銷售經理傾偈，後者指蒙牛今年符合15%的內部增長，該行建議趁8月中期業績前入市」，故首予跑贏大市，目標價35元。該股昨跌1.3%報30.65元。<br>不過，市場似乎覺得業績期令人失望居多，花旗預期，業績差過預期的股份，比好過預期的多，該行預測MSCI中國今年盈利增長10.4%，低過市場預測的11.2%。板塊方面，公用股及科技股大部份勝預期，相反基建、工業、運輸、經常性消費大致上差過預期，而大價股如內銀、電訊及油氣等，則普遍符合預期。<br>花旗認為，市場預測太高，未反映疲弱需求增長及長遠增長前景惡化，料下半年內銀、物料、運輸、機械都會被降預測，預測中國GDP下半年降至7.25%，是自2002年以來最差半年數字。前景似乎灰爆，暫時觀望，本欄宣判：唔跟！</p><p>高明<br> http://www.facebook.com/AppleKoming </p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p></body></html>