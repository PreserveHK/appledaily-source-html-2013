<html><header><meta charset="utf-8"><title>鸚爪功</title></header><body><h1>鸚爪功</h1><p>金像影后荷爾芭莉（Halle Berry）上周末同未婚夫奧利華馬天尼斯（Olivier Martinez）帶埋阿女Nahla，去咗夏威夷茂宜島度假享受大自然，佢哋仲去咗一間樹林餐廳食晏，嗰間餐廳有鸚鵡陪客。奧利華睇嚟好受啲鸚鵡歡迎，成四、五隻鸚鵡一齊擒上佢身，抓住佢個頭又抓住佢隻手，奧利華俾啲鸚爪功抓到好痛，乸埋口面嗌救命！荷爾唔理佢就同Nahla去咗散步，囡囡戴住兔仔耳嚟應節。不過，噚日佢哋返到洛杉磯機場就同狗仔隊發生衝突，荷爾好惡咁推開狗仔，仲有攝影師投訴話俾佢整傷。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>