<html><header><meta charset="utf-8"><title>Cammi跳Gwiyomi　巨鼻出沒注意！</title></header><body><h1>Cammi跳Gwiyomi　巨鼻出沒注意！</h1><p>成個樣唔同晒，不過謝芷蕙（Cammi）依然死口：「我只係去韓國做了7針吊眼線雙眼皮，手術大概八萬蚊。」佢強調其他部位冇動工，最多只係上年出寫真前，打過兩次透明質酸改善面形，加埋減肥之嘛，所以個樣靚晒囉。<br>不過網友好眼利，指Cammi整面整到胸都再度發育，但係Cammi就堅稱自己絕冇任何加工：「我覺得話我嘅人好白癡，我都諗過整其他地方，不過依家年紀仲細，睇吓仲有冇得發育先，我想25歲嗰陣抽脂隆胸，我唔抗拒整容。」<br>𠵱家好hit嘅韓國Gwiyomi(正確讀音係Ki-yo-mi)，估唔到Cammi都要死跟，雖然首歌嘅pose好易跳，不過就真係唔係人人跳得好，Cammi跟就跟得足，不過就完全冇神髓，而且整過眼嘅佢，顯得個鼻形仲怪，好似成個「Cup」上去咁，有唔少網友見到後都留言問佢個鼻想點？睇嚟Cammi又要搞搞佢喇....</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>