<html><header><meta charset="utf-8"><title>隔牆有耳：大個仔上「大莊」　張秀賢唔做學民仔 - 李八方</title></header><body><h1>隔牆有耳：大個仔上「大莊」　<br>張秀賢唔做學民仔 - 李八方</h1><p>學民思潮發言人兼通識科摘下「5**」嘅張秀賢（Tommy），原來退出咗學民嘞，由11月開始，佢喺報章專欄嘅名銜係「中大政治與行政學系二年級生」，冇咗學民個朵咯。據知升咗Year 2幾個月嘅張秀賢，心思思諗緊選中大學生會「大莊」；雖然都係諗吓，但都要先準備「裸退」，所以索性退出學民思潮。<br>喺佢退出學民之際，有傳佢因為唔妥黃之鋒，索性出走？但八方聽聞學民仔不知幾friend底，Tommy亦話呀，「以我嘅性格，我唔妥佢嘅話，一定留喺度同佢對着幹，絕對唔退縮」。佢話自己大個㗎嘞，唔好阻住地球轉，應該畀位新人上喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>