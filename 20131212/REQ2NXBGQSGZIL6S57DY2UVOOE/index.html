<html><header><meta charset="utf-8"><title>隔牆有耳：涂謹申提減辣	建制派幫政府say no - 李八方</title></header><body><h1>隔牆有耳：涂謹申提減辣	<br>建制派幫政府say no - 李八方</h1><p>查實除咗工商界議員，泛民都好關注樓市辣招，民主黨涂謹申都計劃提出減辣修訂，豁免慈善團體買樓時繳交買家印花稅（BSD），但政府一早話最驚有人透過成立慈善團體避稅，一直say no，建制派同政府同一陣線，工聯會黃國健、民建聯葉國謙、保險界陳健波噚日大吹淡風，和應政府嘅擔心，令阿涂個修訂凍過水。阿涂反駁，𠵱家政府已經豁免慈善團體交利得稅，又畀市民捐錢畀慈善團體時獲扣稅，若果話BSD豁免慈善團體有漏洞，咁呢啲稅務豁免全部都有啦，所以會堅持「做該做的」，差在未講埋嗰句，「肯肯定」呢個修訂絕對有提出嘅必要。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>