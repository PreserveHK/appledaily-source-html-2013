<html><header><meta charset="utf-8"><title>隔牆有耳：傷風鳥現立會　民望高上鏡除口罩 - 李八方</title></header><body><h1>隔牆有耳：傷風鳥現立會　<br>民望高上鏡除口罩 - 李八方</h1><p>鬍鬚曾中「蛋」，食物及衞生局局長高永文都中招，但唔係香蕉！話說上星期已經喺立法會小組會議上狂包雲吞嘅民望高，事隔一周再現身立法會卻戴住口罩，而喺遮住半邊面嘅情況下，唔少議員都仲睇得出佢雙目無神，非常憔悴，可見病情嚴重，估唔到佢係民望高但身子弱，轉凍之際打敗仗，真的傷風鳥。<br>據聞民望高前日已經作病，民建聯立法會議員陳恒鑌當時仲憑佢嗰把「萌」聲，判定佢中招，呼籲局長多啲休息。之但係對工作咁上心嘅民望高，點肯安心請假？噚日堅持帶病上立法會回應議員質詢。但唔知點解佢起身答辯時卻要除罩，莫非覺得出鏡時靚仔啲，民望會再高啲？</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24 </p></body></html>