<html><header><meta charset="utf-8"><title>隔牆有相：狼以類聚 - 李八方</title></header><body><h1>隔牆有相：狼以類聚 - 李八方</h1><p>好一句「與狼共桌」！話說早前喺地區諮詢會上，同路姆西有「一面之緣」嘅狼振英，似乎對呢隻帶挈佢「晉身」國際舞台嘅同類念念不忘，噚日喺特首辦網誌以「與狼共桌」為題，不點名話知道呢隻公仔近期「爆紅」，「網下熱賣、網上熱炒」，證明港人創意無限，所以特登買隻送畀囡囡，做善事之餘𠱁佢開心。佢仲大晒同路姆西嘅歷史性合照（圖），只見狼英扮睇文件，路姆西則孤獨地坐喺枱上。唔少人懷疑話要依法追究掟蛋者嘅狼英，刻意扮幽默大方用自嘲挽民心。八方更想知道全城一狼難尋之際，點解佢仲有法子買到路姆西？有心水清網民發現，狼英扮睇緊嘅文件關於新西蘭奧克蘭市長有婚外情醜聞但死不辭職，奇怪狼英點解有興趣？枱上遙控器亦只見有線而冇now，點解唔撐小小超？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>