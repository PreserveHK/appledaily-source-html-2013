<html><header><meta charset="utf-8"><title>報告王：環保股故事仲有得講 - 高明</title></header><body><h1>報告王：<br>環保股故事仲有得講 - 高明</h1><p>大家好，今日又係高明寫報告王，難得借多一日寫，今日稍為總結下。<br>大市突然跌400幾點，幸好國策頂一頂，加上內地污染的形象太深入民心，之前推介的環保股如北控水務（371）升5.1%，報4.7元；及華能新能源（958）升2.7%，報3.41元，勉強在跌市頂一頂。</p><p>基金惜貨沽壓有限</p><p>兩隻股，純看國策憧憬，及每個基金佬都說要買這兩個主題，應該沽壓有限。另一方面則當是升級故事看。根據經驗，一般升級故事，升幅是一倍以上，短則半年；長則有基本因素支持，向藍籌進發，經典是濠賭股，唔需要多講。上述兩股，已炒大半年，升幅亦已一倍，不難令人憂心。<br>短線炒起，高明有較大印象的有幾個，其中一個是保利協鑫（3800），大摩最先2010年底話有得炒，成本低，有補貼，炒到2011年中升約3倍，之後散水，至今無明顯起色，已經玩完。另一個較傳奇，天虹紡織（2678）同於2010年被瑞信吹起，3個幾炒上8蚊，之後謝足兩年，2012年底再被分析員合唱，4蚊再炒上最多16蚊。<br>玄門正宗的發展，是中國建築（3311），又是2010年起步，5個幾開始有分析員寫，國策、業績配合到，至今不斷炒上，13至14蚊，仍是高位。<br>散水先兆，是故事講完，例如天虹紡織第一次散水是平棉花存房賣晒；保利協鑫則是德國下調光伏補貼。環保股暫時仍有故仔講，過埋年冇問題。<br><br>高明<br> http://www.facebook.com/AppleKoming </p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24  </p></body></html>