<html><header><meta charset="utf-8"><title>網事力場：Ella Jeana辣絕亞洲</title></header><body><h1>網事力場：Ella Jeana辣絕亞洲</h1><p>【Hottest Girls】唔知係咪𠵱家選舉機會買少見少，好多人都鍾意社交網站自發性發起嘅選舉，基本上乜嘢類型、形式嘅都會有，雖然呢啲選舉唔一定有代表性，但話晒都叫做自己揀，選嚟過吓癮都好呀！</p><p>最近美國有一個潮流網站，佢哋喺instagram搞咗個叫「100 Hottest Asian Girls on Instagram」，喺呢100個女性裏面，香港都有幾個女藝人榜上有名，好似官恩娜（Ella）、周秀娜、何佩瑜（Jeana）、陳靜（DaDa）、陳冠希前女友謝芷蕙（Cammi）以及過江龍Jessica C.等，跟住有唔少網友都喺網上分享呢個結果。Jeana噚日喺電話度話：「好多謝佢哋支持呀，可能我𠵱家係單身，撫平咗啲傷痛，充滿正能量，可能呢個就係我吸引人嘅原因。」<br>場主：守庫</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>