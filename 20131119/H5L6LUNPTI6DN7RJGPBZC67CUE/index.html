<html><header><meta charset="utf-8"><title>中環在線：劉央叫沽空　夠晒「燈」 - 李華華</title></header><body><h1>中環在線：<br>劉央叫沽空　夠晒「燈」 - 李華華</h1><p>西京投資主席劉央又「燈」了。之前市場睇淡民企，佢就係咁叫人買，因而變成股海「明燈」。原本好牛嘅劉央，自從上周二傍晚豪言話要沽空港股之後，個市好聽話咁跌咗一日，之後就一直升，恒指由上周二未到兩萬三，噚日升到23360點，累計升咗759點。<br>噚日新股恒實礦業（1370）舉行投資者推介會，雖然有玩具大王蔡志明捧場，但點都唔及劉央搶鏡。<br>堂堂女股神，又豈會俾區區七百幾點嚇到？佢堅持睇淡話︰「（恒指）越高我越沽，它不高我還不沽呢，我還在沽，今天我還在沽！」<br>劉央透露，分別落飛1,000萬美金認購恒實礦業同鳳凰醫療（1515），至於短期內招股嘅內地四大資產管理公司之一信達資產，佢似乎興趣不大，連說三聲︰「不認購。」</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>