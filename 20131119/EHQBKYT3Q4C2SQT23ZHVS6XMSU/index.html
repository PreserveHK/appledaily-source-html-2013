<html><header><meta charset="utf-8"><title>富臨酒家特價餐貨不對辦　嘆海鮮變食生炒骨</title></header><body><h1>富臨酒家特價餐貨不對辦　<br>嘆海鮮變食生炒骨</h1><p>【本報訊】以震撼價198元「海鮮鮑魚套餐」作招徠的富臨集團鯉魚門分店鬧出貨不對辦糾紛，一家10口前晚惠顧套餐期間，十味餸竟有一半並非菜單所列，包括瀨尿蝦變白灼蝦、鮑魚變乳豬、元貝變菜肉瓜、炒蜆變生炒骨，更有家人食後肚瀉，他們與經理對質卻遭駁斥「好多人都接受，點解你哋唔接受？」最終驚動警方及食環署，事主不忿稱：「我哋食海鮮餐唔係食菜肉餐！」<br>記者：李偉民</p><p>涉事富臨酒家位於油塘崇信街8號鯉灣天下，今年7月開業，以六折推出原價每位330元減至198元的海鮮鮑魚套餐，五位以上有十餸一湯，包括椒鹽瀨尿蝦、清蒸大鮑魚、蒜茸粉絲蒸元貝、豉椒炒黃沙蜆及迷你珍珠雞等。昨午本報曾致電該店訂菜部查問，職員稱「料唔夠，要6點先有」。<br>富臨集團發言人稱甚為關注事件，已即時展開調查及跟進，並指前日「適逢假日，分店預貨環節實屬欠佳，導致有部份菜式提早沽清……客人點菜前會作溫馨提示有關菜式更改，可能分店較為嘈吵，客人未有在意……」事主楊太則強調無職員通知，炮轟該店不負責任：「夾硬嚟！我哋食海鮮餐唔係食菜肉餐！」<br></p><p>食客投訴飯後腹瀉</p><p>前晚8時，楊氏夫婦偕親友共10人往上址惠顧套餐，由於有三名幼童，他們只叫了七人份量，頭三味餸雖無變，但份量極少，其後上枱的海鮮卻與菜單不符，瀨尿蝦變白灼蝦、元貝變菜肉瓜、炒蜆變生炒骨、珍珠雞變糯米飯，他們立即拒食，並找來姓鍾男經理對質。</p><p>楊太稱，鍾不但堅拒改回原本餸菜，更稱沒有鮑魚，幾經擾攘他們雖肯以半隻乳豬代替，但仍在爭論其他餸菜期間，上檯的竟是半隻無斬件的乳豬，令他們更加氣憤，「係咪要我哋用手撕開？」鍾萬般不願叫其他侍應即席用鉸剪剪豬，楊太吃下去卻發現味道有異，未幾便出現腹瀉，忍無可忍報警及通知食環署。<br>據悉，鍾聞訊後稱「好多人都接受，點解你哋唔接受？我一毫子都唔會減！」但警員抵達後卻變臉指入席前已通知餸菜有變，羅生門下警員稱無法介入，最終扣除無上枱的時菜，楊家無奈支付1,352元結賬，賬單亦只有銀碼，無列明收費項目。楊太出現肚瀉需要送院，昨凌晨1時許才回家，堅稱：「送畀我都唔會再去，好似間黑店咁！」</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>