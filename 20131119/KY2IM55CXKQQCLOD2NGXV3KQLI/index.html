<html><header><meta charset="utf-8"><title>前Morning娘隊長靠婚變身價漲十倍</title></header><body><h1>前Morning娘隊長<br>靠婚變身價漲十倍</h1><p>兩年前，身高145cm嘅前Morning隊長矢口真里，同身高相距50cm嘅中村昌也拉埋天窗。雖然高度無阻當年真愛，不過今年5月，就爆出人妻矢口劈腿，同男模喺屋企鬼混斷正！離婚、形象受損、上個月仲宣佈無期限暫停演藝工作喺屋企反省，不過…過咗一個禮拜咋嘛，佢同佢位情人梅田賢三就被日本傳媒影到 去撐枱腳，之後仲拜訪香閨喇！咁樣搞法，好有可能被事務所請佢食「豉椒炒魷」o架喎！<br><br>不過當你以為佢真係會一鋪清袋嘅時候，前日就有報道話唔少電視台私下揾佢呀！為啲乜？咪就係貪佢夠話題性，上節目獨家講婚變囉！聽講身價大拿拿升咗成10倍呀！由平時嗰啲綜藝節目嘅20萬日元騷錢，跳到o依家分分鐘值成250萬日元！<br><br>仲有，根據日本法律規定，離婚必須半年之後先至可以再婚。所以有消息話矢口打算「冷河」一過，年底就同佢位新歡情人再婚！速度快唔快呢就唔知，不過o依家佢算唔算事業愛情兩得意呢？</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>