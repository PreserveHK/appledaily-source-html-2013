<html><header><meta charset="utf-8"><title>【唔睇台慶】十大好節目</title></header><body><h1>【唔睇台慶】十大好節目</h1><p>睇台慶</p><p>冇人話要睇電視，可上網重溫當年無綫台慶經典片段，睇肥肥踩雞蛋、發仔吞火、楊盼盼徒手爬繩。</p><p>睇波</p><p>誰說只有TVB先有波睇？大球場都有啦！屆時香港足球隊在亞洲盃外圍賽迎戰烏茲別克，出線生死戰！</p><p>睇亞視</p><p>雖然明知亞視無力回天，依舊播出《星動亞洲》、《詠春傳奇》（圖）等節目，但今晚破例轉台睇亞視，做埋筆記吖笨！</p><p>睇CCTV</p><p>睇清楚，唔係CCTVB，係CCTV，即閉路電視呀，雖然畫面單調平淡，但可窺看到人生百態。</p><p>睇《警界線》</p><p>一男子因素累港視胎死腹中，惟有上網狂煲《警界線》。係，已經睇咗第一集七七四十九次，但還是要繼續睇。</p><p>睇DVD</p><p>拿出陳年舊DVD《賭俠大戰拉斯維加斯》重溫，就是要睇阿叻俾萬梓良捉走，跪地監生食米奇老鼠屎一幕。</p><p>睇Tommy仔</p><p>Tommy仔曾是阿叻旗下藝人，但此Tommy仔是大鬧差館的野豬。眼見牠被差人又麻醉槍又盾牌侍候，真是陰功豬。</p><p>睇《殭屍》</p><p>Juno套《殭屍》票房破1,600萬，閣下也貢獻了60元，但聽Juno說拍攝了鬼魂入鏡，你再入場便是捕捉那半秒鬼畫面。</p><p>守候TVB</p><p>以爭上頭炷香的心態捕在TVB門口，即TVBuddy公仔下面，霸頭位等睇阿叻兌現他的跪回家承諾。</p><p>自由活動</p><p>做乜都好，就係唔睇無綫台慶，仲要勸埋三姑六婆姨媽姑姐一齊罷睇無綫，原因不作解釋。</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>