<html><header><meta charset="utf-8"><title>東涌居民：地點隔涉　空氣差</title></header><body><h1>東涌居民：地點隔涉　空氣差</h1><p>【現場直擊】<br>南豐的東涌昇薈臨海而建，鄰近未來港珠澳大橋，綜合街坊意見，總共有三大缺點，包括地點隔涉、交通不便和空氣欠佳。對於該項目開價，有街坊直言：「𠵱家屯門樓都賣成萬蚊呎，合理呀！」<br>記者現場直擊，由港鐵東涌站行去昇薈地盤，穿過東薈城，途經水藍．天岸，走進公園，跨越單車徑，全程20多分鐘。若選擇駁車，可在東涌站附近的巴士，乘往機場巴士途經此地。映灣園住戶普遍選坐該屋苑專供住戶乘坐的穿梭巴士往來港鐵站。<br>東涌水藍天岸居民陳先生表示：「這裏認真好住，尤其適合我哋退休人士，無咁煩囂……行去地鐵站約15分鐘，可以接受啦……」一邊訪問，頭頂不停有飛機「烘烘聲」飛過，陳先生表示：「飛機唔嘈，就算開窗都唔嘈，不過我單位向山，絕對無影響，向海，我就唔知啦！我唔敢武斷。」<br>對於飛機嘈音問題，街坊各有見解。東涌海堤灣畔居民莫小姐表示：「可以接受，等於久而不聞其臭嘅道理，習慣咗，就唔覺囉！」對於該盤開售價，她表示：「點開價都不會考慮，因為政府太多政策，包括雙重印花稅、三年內易手要交稅，局限咗我哋，所以幾多錢對我來講，無乜所謂，最緊要買嘅人覺得有需要和合理。如果實呎1萬元，𠵱家屯門樓都賣成萬蚊呎，合理啦！」<br>東涌水藍．天岸居民古太表示：「以前我住映灣園向海，就會嘈啲囉！平時都瞓得著，但個人心情唔好，就會覺得嘈。」古太又指出，該區空氣質素差，「因為近機場，空氣無咁好，係呢邊住得耐，搞到有鼻敏感、氣管差，以前住青衣、屯門都唔會話有呢啲問題。呢度住咗5、6年，近期前面地盤（昇薈）動工，空氣更加唔好。」<br></p><p>來回市區車費太貴</p><p>此外，東涌站往來市區約半小時車程，然而部份居民覺得車費貴。東涌逸東邨居民劉太表示：「搭車去市區真係好貴，成20蚊，來回都成40蚊，夠我買餸喇！」</p><p>東涌街坊意見</p><p>【開價太貴】<br>陳先生： 「樓盤開價貴，冇辦法啦，地價貴、建築費又貴，不過我相信有市場嘅！」</p><p>【有鼻敏感】<br>古太：「因為近機場，空氣冇咁好，喺呢邊住得耐咗，搞到有鼻敏感、氣管都差咗。」</p><p>【交通費貴】<br>劉太：  「搭車去市區交通費真係好貴，要成廿蚊，來回都四十蚊，夠我買餸啦！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>