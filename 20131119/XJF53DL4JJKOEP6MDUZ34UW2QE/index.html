<html><header><meta charset="utf-8"><title>異動空間：津發大落後可追 - 魏力</title></header><body><h1>異動空間：津發大落後可追 - 魏力</h1><p>篇幅有限，直接去重點：追貨定沽貨？魏力咁睇，港股昨由頭挾到尾，明顯是淡友投降，平淡倉買盤掃上所致，但成交1,121億銀，基金掃貨手影不容忽視；相反，同事到證券行直擊，多數散戶是趁高沽貨，敢追者稀。表面證供顯示，目前是追不是沽。<br>睇恒指圖，上次千億大成交突破是2010年，當時美國推出QE2，將港股推上二萬五；今次就由阿爺發功，恒指升穿今年2月以來下降軌，估計短暫後抽後，恒指可突破二萬四，年底前向二萬五進發。目前9 RSI僅65，MACD剛轉為牛差，仍有水位再去。<br>現時是大價股的世界，如手握九線細價股，宜盡早換馬至中資股，否則難以享受升浪。最近推介的保利協鑫（3800）及玖紙（2689）已破位，較落後的天津發展（882），今日可以吼實。自貿區為經濟改革核心，天津自貿區方案已上報國務院，當地官員指獲批機會甚大。<br>津發為天津市窗口企業，業務涵蓋發電、自來水、燃氣、酒店、房地產、港口等等，如自貿區得以落實，將大幅提升整區的經濟活力，津發勢現爆炸性增長。現價預測PE僅12倍，對比上海自貿區相關股的估值，直係平到笑！該股昨大成交突破下降軌，企穩主要平均線之上，料展新升浪，暫以3月高位6.99元為目標。<br><br>魏力<br> http://www.facebook.com/2012jason </p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>