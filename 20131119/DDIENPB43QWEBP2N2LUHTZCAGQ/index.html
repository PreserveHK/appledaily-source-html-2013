<html><header><meta charset="utf-8"><title>招牌冇王管　旺角周街「炸彈」</title></header><body><h1>招牌冇王管　旺角周街「炸彈」</h1><p>【記者張佩姍、金敏琍、麥超億報道】旺角一個大型棄置招牌上月底斷纜，雖然無人命傷亡，但導致彌敦道交通癱瘓六小時。事件揭示了冇王管招牌變都巿炸彈，隨時塌下殃及途人。《蘋果》巡視重災區旺角，發現不少違規招牌，亦有公司搬走多時卻沒拆走成為「無主招牌」，倘若招牌塌下傷人，賠償費用最終算到大廈業主頭上。</p><p>「太貼地」逼途人低頭過</p><p>根據屋宇署近日回覆立法會稱，全港現時約有12萬個招牌，大部份屬違例招牌。《蘋果》連日到重災區旺角巡視，發現違反招牌大小、高度規定的招牌滿街都是，以在彌敦道與南京街交界的「日本城卡啦OK夜總會」招牌為例，伸出長度達10米，橫跨旺角往太子方向三條行車線，明顯超過屋宇署「伸出式招牌」伸出不多於4.2米的規定。<br>位於旺角行人專用區西洋菜南街62號的超巨型廣告牌，兩個大型鐵架以V形向外伸出，單是其中一幅高度已達5.5米，長度至少6.5米，面積約為36平方米，相等於33部60吋LCD電視機面積，超出「伸出式招牌」面積不多於20平方米規定。<br>至於山東街47至51號的「蘇寧電器」招牌，雖然只有1米長、0.6米高，但由於屬簷篷底招牌，據屋宇署規定，離地面高度至少要3.5米，但該招牌離地只有約2.1米高，不少身高逾六呎的途人都要低頭或彎腰通過。<br>違例招牌多，原來部份是强行安裝，當店舖結業或搬走就被遺棄，有些只剩下生鏽鐵框。「外面嘅招牌成38年啦，我哋冇同意佢整，又冇收佢哋租，只係記得有日有人喺外面整嘢，啲人夾硬嚟」。住在旺角基隆樓40年的胡伯，單位屬自置物業，惟外牆卻遭人擅自裝上一個約六米高的招牌。胡伯憶述，當年由一間五金行擅自裝上，其後該店結業，招牌一度棄置。到一年前由一間餐廳換上新廣告，惟該餐廳三個月前亦結業，招牌依然存在。招牌經歷38年風吹雨打，胡伯亦每天提心吊膽：「我哋梗係想拆啦，打風嗰陣搖搖吓，仲會震㗎，發生意外要我哋賠錢都唔知點算，我哋幾十歲邊有錢賠？」</p><p>倘意外傷人業主須賠償</p><p>記者在彌敦道450至614號一段舊樓集中地走了一圈，發現短短800米距離已有300多個招牌，當中十多個是棄置，且大部份未經大廈業主或法團同意擅自裝上，包括已搬走八個月的金太郎壽司店。 <br>住在彌敦大廈多年、兼任法團主席的麥榮耀直言，其大廈一間婦科診所已經遷出逾10年，但招牌沒拆走，根本無法聯絡對方要求清拆，「佢掛喺度我哋一蚊都冇收，我當然想拆啦，但係拆要夾錢，唔拆又怕有危險，都唔知點好！」屋宇署於今年9月實施違例招牌檢核計劃，招牌擁有人只要經註冊承建商進行安全檢查、加固及核證，招牌就可以「留低」，但計劃屬自願性質，目前只有約70宗登記，成效令人質疑。</p><p>部份違規招牌</p><p>高人險撞頭</p><p>蘇寧電器招牌離地面高度不足，逾六呎高的途人經過要加倍留神。</p><p>橫跨行車線</p><p>彌敦道一間夜總會招牌長度足足橫跨三條行車線。</p><p>儼如大電視</p><p>旺角行人專用區掛着兩幅超巨型招牌，尺寸違反屋宇署規定。</p><p>大公司棄置招牌點搞？</p><p>拖五年先拆</p><p>泰林於2008年全線結業，但招牌仍掛在彌敦道美明大廈外牆，廢置五年。近月終有轉機，相信業主會於短期內清拆。該大廈業主立案法團主席何太透露：「泰林個業主話已經入紙話拆，應該係近幾個月嘅事，不過我唔知屋宇署會幾時拆。」</p><p>無人肯負責</p><p>位於彌敦道501號的金太郎壽司於今年3月底結業。金太郎發言人黃先生稱已將招牌擁有權歸還業主，「已經將間舖同招牌畀番業主，已經搞好手續，𠵱家個招牌拆唔拆同我哋無關」。法團同樣表示跟他們無關：「招牌係個舖買埋，有乜嘢問返金太郎同店舖業主。」</p><p>唔知拆唔拆</p><p>已全線結業的加州紅卡拉OK，其位於登打士街家樂坊地庫的分店早已租出，但其招牌仍掛在達利商業大廈。管理公司億達行何先生說：「之前諗過拆，但拆又要畀錢，拆咗之後負責人問點解拆咗佢？我哋都唔知點算？𠵱家唔阻到人又冇危險就放住先啦！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>