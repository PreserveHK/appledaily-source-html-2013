<html><header><meta charset="utf-8"><title>見工睇樣睇身材　港女：男上司鍾意</title></header><body><h1>見工睇樣睇身材　港女：男上司鍾意</h1><p>外國有調查發現，大部份女性認為在求職面試時面對雙重標準。84%認為僱主在見工面試時男女有別，68%表示，化妝得宜與否，是求職面試成敗關鍵。香港的女士們有同感嗎？是否也覺得很不公平呢？<br>記者：鄒倩婷　攝影：李漢基<br><br>動記者在旺角做街訪，大部份女士都認為見工時，因為外貌決定成敗是不公平的待遇，「佢會問你做乜唔化妝，你個妝唔夠濃喎」、「個樣吸引啲，男上司都鍾意啲」、「可能身形肥啲咪無咁好囉」。然而，同樣的問題在男士身上，原來一樣發生，「保險一定睇樣，靚仔啲，啲客都會睇得舒服啲，心情好啲咪會買嘢囉」、「我見過包餅、點心嗰啲，佢哋都會睇你啲衣著，衡量你適唔適合」、「如果服務性行業，個樣都要五官端正」。<br><br>不過，總有些人見工時是不端正的，「著到九唔搭八囉」、「casual wear，牛仔褲波鞋」、「背心短褲都可以嚟見工，有啲可能拎埋啲餸呀」，有上司坦言見到這些求職者，是不會考慮的。雖然有受訪者認同外表不代表工作能力，又認為以貌取人不公平，但如果見工時外表太奇怪，換轉你做老闆也未必夠膽請。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>