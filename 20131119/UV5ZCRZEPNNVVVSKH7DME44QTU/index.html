<html><header><meta charset="utf-8"><title>阿叻囂張：驚有40點收視</title></header><body><h1>阿叻囂張：驚有40點收視</h1><p>【電視風雲之今晚8點熄機】<br><br>【本報訊】今晚熄機，是為了終有一日可再開機。免費電視發牌觸發民怨，網民今晚發起「萬千熄機賀台慶」挑戰電視霸權。無綫藝人陳百祥（阿叻）昨再火上加油說：「我好驚40點（收視），如果40點，佢哋會好冇面囉！」不過，昨傳有廣告大客決定臨時抽走廣告、網民亦準備紙紮電視踩場抗議。阿叻說已準備好兩個護膝。能否派上用場，就要視乎觀眾如何使用手上的遙控器。<br><br>記者：黃曉妍　吳嘉羚　韓耀庭</p><p>台慶於今晚8時至10時半於翡翠台播出，陳百祥（阿叻）昨出席《萬千星輝賀台慶》拜神儀式，被問到有否叫朋友開電視時指「唔需要吖，我哋成日都講公平公正，如果有人真係喺網上勸到人熄機，我絕對接受」，他更質疑網民能否動員市民熄機，「做唔做到呀？」<br>阿叻曾跟網民「對賭」說，若熄機行動能將台慶收視降至兩、三點（即約只剩19萬人收看）就「跪回家」；他昨再挑機說：「我準備兩個護膝，我好鬼驚，我好驚40點（即有約259萬觀眾），真係好驚，如果40點，佢哋會好冇面囉！如果30點已經冇面，我真係好驚，個個夾硬開」。無綫昨收到5宗投訴，不滿阿叻最近言論，對此阿叻瞪着眼睛說「咁少！唔係啩！好冇面」。<br></p><p>五年流失124萬觀眾</p><p>阿叻原定今早會在商台《在晴朗的一天出發》跟網民直接對戰，但昨晚商台突然取消訪問。網民今晚則會到電視城外踩場，「同TVB做生忌」，他們晚上七時會到將軍澳的無綫電視城外示威，帶同印有黑白無綫台徽的紙紮電視機和製品，在台慶日高呼「TVB已死」，又會「開壇作法」，大灑雞汁，抗議無綫大賣植入式廣告，並以一對輓聯抗議無綫電視霸權。活動發起人李小姐指，「最想睇阿叻跪返屋企」，希望有1,000名網民到場。<br>無綫雖一台獨大，但五年內已流失約124萬觀眾。被喻為是全年最強陣容的無綫台慶劇，過去五年至今，最高收視暴跌20點。以09年的《宮心計》為例，最高收視50點，相等約318萬觀眾收看；今年的《On Call 36小時 2》最高則只有30點，相等約194萬人收看，兩劇最高相差124萬觀眾捧場，平均收視亦相差40萬觀眾。王維基昨出席港大一個閉門講座，被問今晚會否熄電視，他說平時不會這麼早回家睇電視，批評無綫「𠵱家啲劇好膠，因為最好嘅人我哋納晒」。<br>十壯士成員、港視前編劇蔡錦源，今晚八時會與葵青街坊，在盛東邨公園用投影機觀看《警界線》第一集。發起該活動的葵青區區議員周偉雄今早亦會派傳單，呼籲街坊熄電視，「請佢哋落街睇好嘢，睇完覺得好正？對唔住，後面冇得你睇，因為港視冇牌」。另一位十壯士成員Ken亦響應熄機，到大球場支持港隊作賽。他建議市民可接駁電腦和電視，觀看網上短片和其他電視節目。<br></p><p>傳廣告商抽起廣告</p><p>網民力量已起作用，「主場新聞」昨報道指有廣告大客臨時抽走今晚台慶夜的廣告，「唔想阿叻霸權繼續落去」，又認為熄機行動足以影響廣告商，「如果（台慶收視）跌了5至6點，或者是10點，廣告商下次一定不敢怠慢」。該不願具名的廣告公司，每年投放落無綫的廣告金額以千萬元計，更透露一周前已通知無綫有關決定。無綫企業傳訊部宣傳科副總監曾醒明向本報指未有聽聞。無綫藝員科經理何其穎昨日向藝人發出短訊，呼籲今晚開機。</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>