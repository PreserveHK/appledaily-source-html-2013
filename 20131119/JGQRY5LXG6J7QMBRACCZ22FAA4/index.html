<html><header><meta charset="utf-8"><title>中環在線：馬雲邊按腳　邊落柯打 - 李華華</title></header><body><h1>中環在線：<br>馬雲邊按腳　邊落柯打 - 李華華</h1><p>古時有杯酒釋兵權，阿里巴巴創辦人馬雲就有飲茶、食飯、按腳派新任務。<br>今年中接任阿里巴巴首席執行官嘅陸兆禧近日接受外電訪問時話，當年佢負責幫馬雲睇住阿里巴巴B2B喺南中國嘅生意，馬雲每次南下巡視業務，都係由佢載馬雲四周拜訪同演講，呢個時候，陸兆禧會講出佢對公司實務上嘅一啲意見，馬雲繼續勾畫未來嘅遠景，當然大部份時間都係由馬雲發揮，陸兆禧做聽眾。<br>講到攰，馬雲瞓着，陸兆禧就要繼續揸車，貫徹佢一向默默耕耘嘅作風。<br>陸兆禧仲爆咗一個小秘密，就係馬雲耐不耐會約佢出去飯茶、食飯之外，仲會約埋一齊去做腳底按摩，咪以為老細約你去按腳好爽，事關馬雲之前每次畀新任務陸兆禧，都係喺飲茶、食飯或按腳三種環境發生。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>