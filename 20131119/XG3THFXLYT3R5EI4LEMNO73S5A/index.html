<html><header><meta charset="utf-8"><title>DaDa晒深溝認錯預咗賠錢</title></header><body><h1>DaDa晒深溝認錯預咗賠錢</h1><p>忽然退出又復出的陳靜（DaDa），前晚到新蒲崗出席聖誕亮燈活動，同場還有黃宗澤（Bosco）。DaDa穿上白色低胸裝以女神造型出現，大晒三吋事業線，相當搏命。Bosco則被小女孩索吻，十分搞笑。<br>清減少許的DaDa透露最肥時重達120磅，希望透過運動瘦多6磅，幸好沒有降cup。問到抑鬱症情況？DaDa謂：「唔使食藥，康復中，經過大事學咗好多嘢，係教訓同經歷。」DaDa辭演《喜愛夜蒲3》被追討賠償，問損失多少？DaDa坦言：「未收律師信，但係聽到話會追究，我都唔方便講。如果要賠都要做，因為係自己錯。」會否擔心被電影公司列入黑名單？DaDa卻開心地透露已接兩部新戲，聲稱會做得更好，但不會給自己壓力，有問題會向人傾訴。</p><p>片酬不變</p><p>問DaDa有否致電她辭演的《夜蒲3》導演和監製錢國偉及伍健雄道歉？她稱：「唔方便講，公司會安排。」DaDa向彭浩翔送上生日賀電，有指錢國偉酸溜溜，她表示不知對方生日，出甚麼招數冧掂他們？DaDa稱：「法律處理緊唔講太多，係自己做錯，畀機會我進步同改變盡責任。」會否再性感及收便宜些補鑊？她謂：「我一向唔在意酬勞，角色好就得。」她直認酬勞沒太大改變。問再拍戲會否擔心抑鬱症復發？DaDa稱病發與拍戲無關，只因不懂處理家事：「休息過後發覺鍾意演藝工作，放唔低，之前太衝動，每人要為自己負責任。」<br>同場Bosco笑言在後台已被小妹妹索吻，會否想生BB？他謂：「邊個同我生？結婚都未諗。」陳百祥聲稱若今晚無綫台慶收視三點以下會跪回家，Bosco稱：「唔知佢係咪真，不便評論。」至於專業人士指無綫劇有很多犯駁，他謂：「有時戲劇想豐富啲開心啲嘅效果。」<br>採訪：黃曉妍</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>