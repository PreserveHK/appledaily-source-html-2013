<html><header><meta charset="utf-8"><title>按摩調情　羅仲謙巨胸任挨</title></header><body><h1>按摩調情　羅仲謙巨胸任挨</h1><p>羅仲謙和陳法拉昨到尖沙嘴出席護膚品牌活動，席間羅仲謙替女模特兒按摩面部，女模不經意將頭靠在他胸前，令他十分尷尬，事後問到其巨胸是否楊怡的「私家枕」，他立即解釋：「事前都冇通知會咁，我唔知佢要挨落嚟，只畀阿媽枕咋。」羅仲謙又承認男仔跟女仔互相按摩是情趣，並很有心得說女仔怕男仔按得大力，但有些部位尚可以，他又承認有跟女友互按，問是否跟楊怡，他說：「吓！你唔係問以前啲咩？點解成日講佢。」</p><p>法拉真空上陣
</p><p>同場的陳法拉穿上一襲連身裙現身，以往的玲瓏身材欠奉，但胸口及背部卻透視且疑似真空，法拉大方直認：「係，因為前後透視戴唔到bra，個size係咪老實咗啲呢？」為何不用「缽仔糕」加大效果？法拉認為沒需要。雖然離開無綫，但主演的劇集一部接一部推出，她說：「所以多咗出席活動，賺唔少，嚟緊過個肥年。」早前盛傳她將簽約陳慧琳經理人鍾珍，法拉謂暫未簽經理人，鍾珍暫以朋友形式代接工作。另法拉計劃聖誕返美國探望家人，笑言都是一個人飛。<br>採訪：胡比<br>攝影：仇志德</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>