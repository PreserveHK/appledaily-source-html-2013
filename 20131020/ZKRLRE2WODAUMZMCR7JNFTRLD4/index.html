<html><header><meta charset="utf-8"><title>獲邀申請牌照王：唔只咁簡單</title></header><body><h1>獲邀申請牌照<br>王：唔只咁簡單</h1><p>【本報訊】日前透露獲政府主動邀請競逐免費電視牌照的香港電視網絡主席王維基，昨接受港台《星期六主場》訪問時透露，09年政府人員致電他是「唔只話邀請我咁簡單」，有關資料日後「會攤晒出嚟」，是否誤信政府，他說：「你當我太天真囉！」</p><p>上庭「會攤晒出嚟」
</p><p>，意味存在更大內情，當中包括政府有否保證會發牌，他說有關資料日後在法庭上「會攤晒出嚟」。王維基質疑，政府於99年曾指免費電視「無發牌上限」，但商務及經濟發展局局長蘇錦樑近日卻解釋要「循序漸進」，強調「唔想任何電視台執笠」，斥政府「無限量唔係一萬年先無限量發牌」。他引述有報章指，政府非一面倒否決發牌給港視，當中可能有激烈辯論，「政務官出身嘅成員係好重視制度，非政務官出身嘅成員，可能唔太明白香港一直最重視制度、法治」。<br>他稱司法覆核雖費時，但「公義同對錯係冇時限」，強調不介意再等3年10個月，但考慮到已獲發牌的兩間電視台會受牽連，故仍未有最終決定。日前他在中大指受學生感動，會改變一些決定，願意更冒險，「雖然香港好黑暗，但係我唔會講人身安全，只係講商業決定」。他重申今日不會上街，因為作為企業領導人，要沉着思考對策。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>