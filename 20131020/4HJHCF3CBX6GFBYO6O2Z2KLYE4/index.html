<html><header><meta charset="utf-8"><title>「政府要交代清楚　因唔只關乎發牌」上街藝人：點解香港咁恐怖</title></header><body><h1>「政府要交代清楚　因唔只關乎發牌」<br>上街藝人：點解香港咁恐怖</h1><p>【電視風雲】<br>【本報訊】港府拒發牌予王維基的香港電視，黑箱作業令全城憤怒，今天市民遊行到政總抗議，大批藝人艾威、蒙嘉慧、林嘉華、梁小冰、唐寧、周家怡、羅敏莊、袁彌明等也會參與，齊齊抗議政府黑箱作業。至於無綫出身花旦陳法拉，今天雖因工作未能參與，但也表示會穿黑衣以示支持。　<br>記者：陳月萍　黃君怡　王家文</p><p>香港電視旗下藝人艾威、陳穎妍等，今天下午2時將在中環9號碼頭集合，聯同港視幕前幕後和大批力撐港視的藝人一起遊行到政總，抗議政府黑箱作業。艾威昨說：「呢幾日我都喺唔同渠道發聲，最想政府交代唔發牌原因。」與港視部頭約的林嘉華亦撐遊行，強調最大訴求是希望知道不獲發牌的真正答案。</p><p>周家怡父母主動參與</p><p>周家怡除了自己參與遊行，要求政府交代不發牌的原因外，其父母也主動要求參與。周家怡說：「政府要交代清楚，因為唔只關乎發牌，好多事都可以冇理由，點解香港會變成咁恐怖！」有份為香港電視拍劇的梁小冰，昨天透露已準備好黑衫、黑鞋參與遊行，「啲黑衫準備好，原本老公（陳嘉輝）都話一齊，不過要佢留低照顧個仔，我都係咁大個人第一次參加遊行」。同樣拍過多部港視劇集的唐寧，昨表示支持遊行，「當日知道冇得發牌，好失望同心痛，都有發短訊畀王生（王維基）叫佢撐住」。<br>至於港姐出身的人民力量主席袁彌明，昨天亦表明會參與遊行，「王維基對無綫有威脅，無綫係香港堅實維穩力量，咁會觸動特區政府神經」。她不認同曾志偉批評王維基處事草率，「𠵱家冇發牌仲做，唔通燒銀紙咩？但佢裁員好有氣派，補月薪仲自己攞錢派利是，好有人情味」。已約滿無綫的羅敏莊亦將參與遊行，她說：「過往我自己好少去遊行，今次唔去唔得，因為政府真係好過份。」</p><p>同行轟曾志偉「河蟹」</p><p>至於其他藝人黃日華、黃美棋、鮑起靜等，雖然有事未能參加，但已表示會穿黑衫支持。至於已約滿無綫的陳法拉，今天因要往外地工作，未能參與遊行，但她昨天出席活動時亦表示會穿黑衣打氣，「我覺得要支持整個行業，好多人係之前識嘅台前幕後，所以會着黑衫支持，同行應該互相支持」。<br>藝人紛斥政府發牌不公，導演羅永昌昨天在網上質問：「點解冇演藝人協會嘅？」不少人質疑與無綫友好的演藝人協會會長曾志偉「河蟹」，因他認同政府決定；袁彌明認為曾志偉的取態，阻礙電視業發展，「演藝人協會應為演員爭取支持開放電視業，唔係拍吓膊頭就代表提攜」。</p><p>參與遊行港視藝人</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>