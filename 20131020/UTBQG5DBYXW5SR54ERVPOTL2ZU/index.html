<html><header><meta charset="utf-8"><title>三代電視迷　捍衞選擇權</title></header><body><h1>三代電視迷　捍衞選擇權</h1><p>【本報訊】曾經，香港人是「電視汁撈飯」長大，惟這餐飯越吃越反胃。青衣公屋陳師奶今天還要重看34年前麗的劇集《天蠶變》。情迷《京華春夢》的大律師陳淑莊成長於香港創意爆棚的年代，今天梁振英政府卻黑箱作業趕絕尋夢者；看了18年《獎門人》的80後曾慶光，多次單挑無綫和亞視，「睇電視權利都捍衞唔到，民主普選點去爭取」。三代電視迷說出了700萬香港人的心聲：「還我選擇權」。</p><p>80後曾慶光：永遠煮個麵</p><p>無綫電視被廣管局裁定違反競爭規定翌日，曾慶光一人到電視城示威，他以普通話回應無綫記者提問，記者叫他講廣東話，被他將了一軍：「你都識叫人講番廣東話，點解你哋逼藝員唔可以喺其他台講廣東話？」亞視因股東王征干預運作被重罰100萬元，他又帶支可樂踩場慶祝，有人問他何不索性開香檳，「呢啲台值得咩」 。<br>政府踢走香港電視，曾慶光看見不公義，「邊方面唔符合發牌條件，一直唔肯解釋，就算你唔話畀我哋聽，你都話畀王維基知啦」。他不是「wiki迷」，「佢啲劇未必好創新，睇過一集《警界線》，唔係話非常好，都係警匪片咁囉，但拍起來有電影感，起碼唔會有穿崩位」。 </p><p>「香港人後知後覺」</p><p>80後的曾慶光是不折不扣電視迷，他批評無綫劇除了永遠「煮個麵畀你食」，還有不變的「你唔係阿爸阿媽親生」，「你拍古裝片，我知係喺荔枝角公園拍，但支電燈柱可唔可用特技執走佢」。亞視更不值一提，「翻播30幾年前麗的嘅《變色龍》」。如今僅有線和電盈獲發牌，他估計兩台初期只會重播現有節目或是外購劇。<br>很多人說曾慶光是怪人，其實他真心熱愛香港電視劇。這年他多次一人到亞視和無綫示威，「香港人好後知後覺，當你失去時先後悔當初冇去爭取」。但他說「Never too late」，「睇電視權利都捍衞唔到，將來民主普選點去爭取？」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>