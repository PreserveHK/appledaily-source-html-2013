<html><header><meta charset="utf-8"><title>薄利多銷　經營逾二十年　<br>街坊小店　不敵加租　珍味盞結業</title></header><body><h1>薄利多銷　經營逾二十年　<br>街坊小店　不敵加租　珍味盞結業</h1><p>【本報訊】街坊小店買少見少，在藍田屹立20多年的珍味盞泰國菜館，不敵加租狂潮，由9萬元月租加至15萬，老闆娘含淚說難抵業主大幅加租六成，昨晚光榮結業。大批街坊近月連連幫襯，大嘆不捨。昨日店裏店外更是擠得水洩不通，由細食到大的熟客，得知舖位將改租予連鎖食肆後感懊惱：「以後仲有乜嘢可以食？」有學者批評，本港的壟斷性資本已無孔不入。<br>記者︰簡明恩　張珮琪</p><p>老闆娘珍姐（58歲），20多年前一手一腳經營食店，後來生意漸上軌道，獲叔仔幫手靠薄利多銷，但最終無奈結業：「其實好唔捨得，喺度廿幾年有感情，好多街坊支持，話食我啲嘢好似喺屋企食咁！」店外張貼了結業啟事，向街坊道別。<br>讀幼稚園時已跟媽媽幫襯的街坊呂小姐，見證珍味盞由區內徙置區的棚仔檔遷到後巷做生意，演變至今的大街啟田道地舖，她早前得知食店即將結業已經開始懷念其美食，最近更日日幫襯：「我同先生喺度諗以後仲有乜嘢可以食，可能要去九龍城，但一定貴好多！」昨午，她聯同姑仔劉小姐及友人作最後捧場，還拉着珍姐拍照留念。</p><p>連鎖店頂租  食客選擇趨單一</p><p>食店聘有20名員工，珍姐說：「我想做到過年，驚佢哋農曆年前搵工難，但由9萬月租加到15萬，傾唔掂！」現正為員工商討替新租戶繼續工作。珍姐說新租戶為連鎖的傷心酸辣粉專門店，以其一碗招牌酸辣粉賣26元計算，每日至少賣193碗才可抵銷月租15萬元開支。<br>理大社會政策研究中心主任鍾劍華稱，壟斷性資本無孔不入，小本經營的空間越來越細，本港無相關的政策保障小商戶，令巿民的選擇越趨單一，過往的多元性社會將不復見。</p></body></html>