<html><header><meta charset="utf-8"><title>宣萱狗狗死跟</title></header><body><h1>宣萱狗狗死跟</h1><p>宣萱、江美儀同杜如風噚日帶埋自己嘅愛犬去大棠出席人狗同樂日活動，難得見到一大片草園，宣萱解開條狗帶，畀機會兩隻唐狗周圍走，但佢哋似乎好黐身，喺宣萱腳邊唔肯走。宣萱笑住話：「屋企就唔跟我，出街驚我唔要佢哋。」<br>最近有傳宣萱唔肯返娘家無綫拍劇，佢即場接受有線同now訪問，宣萱話：「係呀，我連《飛虎2》都推咗，有啲嘢大家協調唔到，好享受自由度，遲啲仲會幫now主持寵物節目。」</p><p>黑絲儀豬籠入水</p><p>相反黑絲儀就當隻狗係仔一樣，不停叫阿仔望住班姐姐（記者）影相，佢話呢排搵錢多咗，連續兩個月有六位數收入，唔怪得笑唔停口！<br>撰文：洪紅克</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>