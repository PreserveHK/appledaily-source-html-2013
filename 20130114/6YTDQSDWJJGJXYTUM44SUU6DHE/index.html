<html><header><meta charset="utf-8"><title>周街打老竇</title></header><body><h1>周街打老竇</h1><p>嘩，邊個咁忤逆，竟然周街打老竇？呢個細路女係金像影后荷爾芭莉（Halle Berry）同前男友Gabriel Aubry生嘅四歲囡囡Nahla，早幾日老竇Gabriel去湊Nahla放學，仲同囡囡玩騎膊馬，點知Nahla剛剛上完勞作堂好high，將手上嘅勞作同書包fing來fing去，不斷打中老竇個頭，搞到Gabriel要用雙手護頭。佢唔敢再玩騎膊馬，高舉阿女喺半空，等佢打唔到自己。第二日Gabriel又湊囡囡返學，仲俾阿女拉住行，呢個老竇都幾辛苦。</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>