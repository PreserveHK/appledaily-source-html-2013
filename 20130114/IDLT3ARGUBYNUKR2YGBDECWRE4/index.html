<html><header><meta charset="utf-8"><title>靚佬湯爆粗踩阿諾 </title></header><body><h1>靚佬湯爆粗踩阿諾 </h1><p>荷李活巨星湯告魯斯（Tom Cruise）近日忙於宣傳新片《烈探狙擊》（Jack Reacher），原來他除了喜歡演戲外，看來對從政都有點興趣。</p><p>自誇夠班做總統
</p><p>有報道指信奉科學教的靚佬湯，曾經爆粗寸早年棄影從政的阿諾舒華辛力加（Arnold Schwarzenegger），直指對方未夠班做加州州長，但自己則有料擔任美國總統，認真大口氣。<br>曾奪得「新聞界奧斯卡」普立茲獎（Pulitzer Prize）的美國作家Lawrence Wright，近日推出大爆科學教內幕的新書《Going Clear：Scientology, Hollywood and the Prison of Belief》，內容不少得談及科學教信徒中最紅的名人湯告魯斯。書中指前科學教高層兼靚佬湯的導師Marty Rathbun，親耳聽到靚佬湯跟科學教教主David Miscavige自誇有能力擔任美國總統。當時靚佬湯爆粗說：「如果阿諾都做×到州長，我都做到總統啦！」而David則回應：「你當然冇問題啦。」靚佬湯擺到明踩阿諾未夠班。<br>書中又指靚佬湯曾與不同政界重要人物交涉，說服對方相信科學教的重要性，如美國前總統克林頓（Bill Clinton）、喬治布殊（George W. Bush）及英國前首相貝理雅（Tony Blair）的智囊團等。</p><p>曾借試鏡選伴侶
</p><p>此外，新書亦談及科學教為靚佬湯選妻的詳細情形，據悉靚佬湯於04年與西班牙女星彭妮露古絲（Penelope Cruz）分手後，科學教曾以挑選《職業特工隊》（Mission：Impossible）新一集電影的女主角為名，請了多位索女如謝茜嘉艾芭（Jessica Alba）及施嘉莉祖安遜（Scarlett Johansson）等試鏡，其實真正目的是為靚佬湯揀伴侶。</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>