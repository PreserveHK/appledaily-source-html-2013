<html><header><meta charset="utf-8"><title>李少光：內地反貪幾乎不可能</title></header><body><h1>李少光：內地反貪幾乎不可能</h1><p>【記者許偉賢報道】保安局前局長李少光一擊即中，榮膺新一屆港區人大代表「新人王」；任內想為中國打好廉潔及法制兩支樁，改革內地藉「搞關係」腐敗歪風。現實卻是：要在內地反貪腐，談何容易？李承認五年任內，或許只能掃除一粒沙石；自甘當愚公，只希望持續有後來者。</p><p>任人大拋磚引玉</p><p>新一屆港區人大代表今天到深圳出席兩會前的預備會，剛以1,387票、以第二高票當選的李少光是其中一位。他接受訪問時笑稱，「冇諗過要做（新人）票王」，任內最想整頓內地廉潔及法制歪風，但承認改革工程浩大，「要將中華文化裏面好多『搞關係』嘅嘢改變，真係唔容易，但總要有人拋磚引玉，提下意見」。<br>去年中卸任保安局局長的李少光稱，不少朋友鼓勵他借助過往擔任廉政專員的經驗，將內地領向廉潔之路，終推動他踏上人大之路，承認任內要達標，幾乎是不可能的事，因為「呢場（反腐倡廉）係一場要打幾十年嘅仗」，「香港一個人少少嘅城市，都要用上一代人嘅時間，先至建立到廉政公署嘅品牌，相對中國幅員咁大嘅地方，冇一、兩代時間，都肯定唔會完全扭轉腐敗問題」。<br>雖然任內可以做到的事，微不足道，李少光卻希望他在道上掃除的一、兩粒沙石，鼓勵後來者，加上他留意到中共領導人有此決心，「好似一啲地區山寨王（亂執法），我相信中央政府唔允許」。他希望港區人大代表一條心，「向中央反映市民要求中國反腐倡廉嘅睇法」。</p><p>拒評劉曉波被囚</p><p>一如為官時，李少光依舊不評論內地發生的個別個案，劉曉波被囚、劉霞被軟禁，一概拒評，只稱：「正如我哋唔希望內地處理香港執法嘅事，我哋亦唔應該評論內地嘅執法，河水不犯井水」。他強調，改革制度遠勝處理個別個案，預告不會像部份人大代表，不時聯署聲援某某人，「但都唔抹殺有啲個案都會出聲嘅」。</p></body></html>