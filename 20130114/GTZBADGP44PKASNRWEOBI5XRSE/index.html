<html><header><meta charset="utf-8"><title>JM男友拍拖食飯<br>鬼祟分車</title></header><body><h1>JM男友拍拖食飯<br>鬼祟分車</h1><p>【大坑→金鐘】黎明愛將文詠珊（Janice Man）前年宣稱同有米男友李冠峰分手，但就經常俾人影到佢哋出雙入對，踼爆佢哋其實係假分手，好似前晚記者又撞見佢同李冠峰拍拖撐枱腳，仲係拍得好鬼祟嗰種。</p><p>前晚9點幾，JM一個人揸車去大坑，佢泊好車之後一路講電話一路行去間食新派日式料理嘅食肆，其間聽到JM講：「喺上次我哋食糖水附近，你嚟未？」JM喺門口好鬼祟咁四圍贒，原來係等李冠峰。李冠峰揸自己部車嚟到後，同JM火速入食肆開餐。JM由頭擦到尾，食得好開心，反而李冠峰不停四圍望，慌死俾人見到。</p><p>泊車分兩層</p><p>食足一粒鐘之後，JM同男友埋單走人，兩個人各自揸車離開，去咗金鐘太古廣場睇戲，應該係睇《一代宗師》或者係《孤星淚》，但佢哋為免俾人發現，刻意將兩部車泊喺唔同層數，而睇到凌晨兩點幾，兩個人又刻意前後腳走。拍拖拍得咁辛苦，又何必呢！<br>採訪、攝影：徐錦池、朱志聰、黃曉程</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>