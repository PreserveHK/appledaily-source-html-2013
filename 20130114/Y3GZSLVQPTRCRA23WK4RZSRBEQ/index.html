<html><header><meta charset="utf-8"><title>馮仁昭四圍超：<br>糖妹素顏殘爆趕客 - 馮仁昭</title></header><body><h1>馮仁昭四圍超：<br>糖妹素顏殘爆趕客 - 馮仁昭</h1><p>無綫《十大勁歌金曲頒獎典禮》噚晚喺將軍澳電視城舉行，下晝一班歌手入去拜神，由於夜晚8點先開騷，所以好多女歌手都冇化妝素顏示人，曾經被封做宅男女神嘅糖兄妹組合成員糖妹（黃山怡），佢好有勇氣只係戴副小雲眼鏡出嚟，暴露晒佢面黃、深黑眼圈、暗瘡印、鼻有油光嘅真面目，唔知會唔會嚇走宅男呢？<br>HotCha成員Winkie嘅素顏look都好趕客，全黑嘅佢雖然戴咗黑超，但都遮唔到佢嘅冇眉憔悴樣，好似老咗10年咁，真係嚇親人！相反，蔡卓妍同關心妍（Jade）嘅素顏look就冇乜走樣，屋企做美容嘅Jade唔知係咪做得facial多，皮膚白裏透紅。</p><p>欣宜認翻脹</p><p>至於鄭欣宜都係戴黑超遮掩，對於有指佢翻脹40磅？欣宜話：「我係肥咗，但報道有少少誇張，朋友嚟香港玩我先會食嘢放肆咗，又夾唔到時間做機，不過多謝爸爸撐我。」欣宜仲講笑話想做減胸代言人㖭。<br>撰文：馮仁昭</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>