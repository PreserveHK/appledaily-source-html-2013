<html><header><meta charset="utf-8"><title>籌有限　遲來老人家撲空</title></header><body><h1>籌有限　遲來老人家撲空</h1><p>【呻一呻】<br>樂富佛教醫院中醫中心是其中一間三方夥伴協作模式營運的中醫中心，記者致電查詢時，職員回覆該中心每日會派25個籌予綜援戶，早上9時開始派發，不設電話預約，否則需收取正價（即120元包診金及最多兩劑中藥）。<br>領綜援的陳婆婆（73歲）因脂肪肝及高膽固醇，常到佛教醫院中醫中心看中醫，一星期約兩次。她每次看中醫都要很早到醫院取籌，「今日我朝早6點3嚟，不過都排第五、六個」。她說：「好多年紀大、有癌病、行動不便嘅老人家，次次都要好早嚟攞籌，如果可以電話預約就唔使咁早嚟。」她又建議政府應該「畀多啲quota（配額）」，「有時啲老人家嚟到又派晒籌，好陰功」。<br>同靠綜援維生的歐婆婆（74歲），一星期看一次中醫。由於她行動不便，故由丈夫負責取籌，「我先生6點幾就嚟到，試過遲咗都拎唔到籌。」</p><p>不設電話預約防濫用</p><p>佛教醫院中醫中心經理李先生表示，院方希望避免市民濫用服務，因此不設電話預約服務，而為方便傷殘人士，持傷殘證者毋須排隊，亦可以酌情豁免收費，「雖然冇明文規定，不過都希望可以幫到更多有需要嘅市民」。他表示，現時每朝大約有10多名老友記排隊，「其實好多時10點都未派晒籌，我哋都有勸過佢哋唔使咁早嚟，不過佢哋話唔想等，好堅持朝早嚟排隊」。</p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>