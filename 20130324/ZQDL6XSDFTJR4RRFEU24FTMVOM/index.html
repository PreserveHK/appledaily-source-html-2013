<html><header><meta charset="utf-8"><title>關仁隱事：「大波波」變臉黐老細 - 關仁</title></header><body><h1>關仁隱事：「大波波」變臉黐老細 - 關仁</h1><p>「大波波」之前都拍過兩三部戲，知名度算係一般，冇樣冇演技咁，只係胸大身材勁至令人有印象，最近佢就簽咗畀「口水佬」，可能以為自己好有前途，所以近日啲嘴臉真係衰到爆。<br>話說某次大波波同同門嘅「水水」一齊去活動，記者叫佢哋合照，大波波即時黑晒面，原來嫌水水係二打六，冇幾耐老闆口水佬嚟到，大波波即刻變臉笑晒黐住口水佬，當堂以為自己升咗呢，其實佢嘅變臉核突樣畀人睇到晒，即刻降格就真。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>