<html><header><meta charset="utf-8"><title>一周兩件：威華達博翻半番</title></header><body><h1>一周兩件：威華達博翻半番</h1><p>威華達（622）揸住市場熱爆嘅祖國燃氣股投資，肥過肥仔水。威華達hold咗超級大孖沙四叔旗下港華燃氣（1083）1.7億股，應佔權益高達7%，以港華造價計，威華達權益等值13億銀！威華達本身又揸住淨現金12億銀，兩項總值高達25億銀，或威華達每股0.35元，集團家陣幾銀？講緊得0.163元。而祖國市場潛力龐大，港華中線股本升值，分分鐘可以係煤氣（003）翻版，威華達仲唔超級肥仔水？又燃氣股渴市，又當威華達要變現，估計就算成手貨全數出街，亦唔應該有大折讓。而若果威華達行變現呢步，相信一定係為大變身鋪路，亦一樣有得炒。博威華達翻半番到0.245元計，未有耐上到上邊所講每股可變現連現金淨值0.35元水位。</p><p>慶鈴息高折讓大</p><p>慶鈴（1122）揸住淨現金47.5億港銀，相當於每股1.9元，慶鈴現價幾多？1.97元咁大把。每股淨現金貼近現價。又慶鈴最新每股NAV 3.6元，現價折讓45%，又係中資汽車股當中，折讓最大嘅，息率回報又高達6厘，單係呢幾點，冇乜向下調整嘅空間，開始抵博。呢轉短打，博慶鈴升20%到2.36元，未有耐上到NAV。</p></body></html>