<html><header><meta charset="utf-8"><title>9蚊中山團　零觀光齋購物<br>有團友堅持不買　食兩餐「當過吓日辰」</title></header><body><h1>9蚊中山團　零觀光齋購物<br>有團友堅持不買　食兩餐「當過吓日辰」</h1><p>【本報訊】復活節假期前夕的旅遊淡季，市面出現不少超平價短線團，其中最便宜的是一個「9元中山一天團」，行程包「4個景點兩餐飯」。《蘋果》記者報團直擊，發現是一個「零觀光」的購物團，但團友大多不介意，還笑說：「當過吓日辰啫！」<br>記者：馮詩媚　司徒韋桐　劉漢權</p><p>１）福田集合導遊有暗示</p><p>在深圳福田口岸，已有十多個旅行團在集合，幾乎全是短線平價團（上圖）。記者參加的大航假期「9蚊團」已有20名平均年齡逾50人士在等候。之後再往深圳灣接載另一半團友，全團49人，連同另一大航「9蚊團」往中山。當地導遊朱仔甫上車說：「我哋呢個係超值團，大家都知要行咩景點，總之都係嗰幾個，四個景點兩餐飯。」</p><p>２）首個景點參觀製藥廠</p><p>兩個半小時車程，來到第一景點「生物谷」，原來是參觀製藥廠，導遊朱仔下車後不知所終，景點推銷員變成導遊，向團友推銷中藥材三七（左圖），每両三七192元人民幣（下同），推銷了一個多小時，只有幾名團友購買，4名推銷員尾隨團友上車繼續硬銷，車上團友起哄：「冇人買呀！搞咁耐，好肚餓呀！」推銷員無奈放行。</p><p>３）食晏35分鐘短過購物</p><p>約半小時後到達一間餐廳（小圖），兩團100人分十圍，場面熱鬧（左圖）。「八餸一湯、白飯任裝、有雞有魚，算係唔錯喇！」有團友高興地說。35分鐘後，導遊召喚大家上車繼續行程。</p><p>４）推銷員死纏上車黑面</p><p>10分鐘後到達搭有蒙古包的蒙古村，職員先提供免費馬奶茶，然後讓推銷員阿靜表演，她拿着一杯加入白米的深啡色尼古丁，再加入一粒胺基酸，果然尼古丁消失變成透明水，盛惠250元一盒，能清除身體毒素，其後再推牛初乳，聲稱含豐富蛋白，令皮膚又白又滑，但大部份團友只看不買。阿靜跟隨團友上車，語帶不滿地說：「我收你160蚊（一盒胺基酸）喇，牛初乳𠵱家唔使50蚊喇！你車團友都冇乜人買嘢，100蚊有三樽……我做呢架車真係差。」有團友說已買，阿靜立即黑面：「人哋買㗎，你唔好咁大聲講呀﹗呢車團得3個買咗嘢，邊3個我都記得！」說完又推銷30元兩包的牛肉乾，有團友買了，她才肯下車。</p><p>５）推銷茶葉團友指呃秤</p><p>此站景點是介紹少數民族布衣族，又是推銷員上陣，推銷布袋和茶葉（左圖），稱凡購買逾300元，可獲當地政府部門發出的獎狀，聲稱將收入的一部份作為助學之用。有團友悄悄說，之前曾到此購買三七花葉，但不化算：「上次話280蚊，賣畀我270蚊，返去量過両半都冇，喺香港250蚊有二両。」</p><p>６）團友購物推銷員歡顏</p><p>最後一站蘆薈大觀園最受歡迎，團友勁買蘆薈產品（左圖），包括牙膏、精華素、凝膠等（小圖），推銷員笑容滿面，有識途團友等上車後才買貨，因職員在車上推銷更可以講價。</p><p>７）晚飯餸菜淡豉油撈飯</p><p>晚飯地點在中山碧桂園內一家食肆，亦是八餸一湯的團體餐，有團友表示餸菜淡而無味（左圖），要豉油撈飯，飯店老闆娘向大家力推38元一隻石岐乳鴿，還有茶葉，不過沒有人幫襯，晚膳期間，食肆更一度停電。團友晚飯後回到福田，導遊朱仔開始收取每人50港元導遊費，行程結束。</p></body></html>