<html><header><meta charset="utf-8"><title>室內飛仙</title></header><body><h1>室內飛仙</h1><p>唔係淨係得星爺曉天外飛仙呢招，英國女主持Amanda Holden都唔嘢少。最近英國電視騷《全英一叮》（Britain's Got Talent）班評判，為咗宣傳節目而鬥晒獨門絕技，好似Amanda就用條好長嘅紅絲帶借力，捲住對手做出懸浮半空嘅仙女甫士，正宗室內飛仙，就咁睇佢幾輕盈喎！軟骨女Alesha Dixon就誇張到幾乎連腰都拗斷咁滯，至於星級經理人Simon Cowell將諧星David Williams綁咗上轉盤度，諗住揮鞭整爆啲波，眼界差啲David都中招。Ant and Dec呢對司儀亦唔執輸，邊玩叠羅漢邊轉呼拉圈同轉碟，咁好身手唔去馬戲團做小丑真係嘥晒。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>