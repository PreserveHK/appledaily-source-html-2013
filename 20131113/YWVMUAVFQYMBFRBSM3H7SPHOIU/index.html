<html><header><meta charset="utf-8"><title>中環在線：三年開八店　賓架咖啡好好賣 - 李華華</title></header><body><h1>中環在線：<br>三年開八店　賓架咖啡好好賣 - 李華華</h1><p>近年唔少投行賓架轉行，前海通賓架徐奕基做咗十幾年投行，三年前都走咗去開咖啡店Holly Brown，噚日開到第8間分店。佢希望今年底開到10間分店，至少開到20間先滿足，明年仲會進軍台灣、日本市場。<br>佢唔係想扮陳豪而開咖啡店，而係本身鍾意嘆咖啡，加上以前幫唔少公司搞上市集資，心癢癢都想擁有自己嘅品牌，自己做老闆。<br>相對做賓架，佢更享受𠵱家呢份工，覺得咖啡文化市場潛力龐大，經過呢兩三年，佢又學識如何採購、管理、品牌建立等等，佢都試過買貴貨。𠵱家投資期過去，佢估計，今年會開始有盈利。</p><p>7歲囝囝都飲咖啡</p><p>佢阿仔Ryan雖然只得7歲，人仔細細，但已經鍾意飲咖啡，最愛濃縮咖啡Expresso，阿仔平時仲會跟店內師傳學拉花㖭。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>