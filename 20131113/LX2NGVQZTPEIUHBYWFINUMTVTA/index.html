<html><header><meta charset="utf-8"><title>錢國偉鬧爆施念慈</title></header><body><h1>錢國偉鬧爆施念慈</h1><p>陳靜（DaDa）早前突然閃退，辭演導演錢國偉的新片《喜愛夜蒲3》，DaDa即被追討賠償。近日有指DaDa其實未收過片酬定金，因追討上有難度，錢國偉即怒剪DaDa師妹蕭美卡全部戲份，昨日錢國偉接受電話訪問即炮轟DaDa經理人施念慈誠信有問題。<br>錢國偉說：「施念慈誠信好有問題，之前鬧個女（指DaDa）反叛，𠵱家為咗演員幫你搵錢，個女有利用價值又唔捨得，將黑白是非顛倒，我哋唔係第一次合作，個定係簽咗合約先畀，張約開鏡嗰日先敲定，第二日佢都走咗佬，點畀你，好似Celia K.都未畀定㗎，佢咪又拍，同埋DaDa張約係冇講幾時畀定，好多時係開咗工先畀。」是否全刪蕭美卡戲份，錢國偉說：「刪佢啲戲係因為佢戲屎，我要唔用佢，一早可以唔預佢同Celia K.拍。」<br>撰文：林妃</p><p><br>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24 </p></body></html>