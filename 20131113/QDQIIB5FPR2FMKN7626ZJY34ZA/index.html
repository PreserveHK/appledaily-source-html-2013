<html><header><meta charset="utf-8"><title>牧師：《聖經》反同是錯覺</title></header><body><h1>牧師：《聖經》反同是錯覺</h1><p>【本報訊】信耶穌等於要反同？有聖公會法政牧師指，不少信徒以《聖經》反同性戀的章節作為反對平權的理由不正確，因《聖經》不能單從字面理解，研讀時要考慮時代背景。立法會議員何秀蘭呼籲，信徒參與教會的表態行動前，須先了解行動內容和目的。</p><p>「社會唔係歧視 係無視」</p><p>香港大學平等機會事務處昨辦「與眾不同的代價」講座，分享同志的心路歷程和同運發展，由大愛同盟成員梁兆輝、議員何秀蘭和港大聖約翰堂舍監張志明主講，約30名學生出席。<br>梁笑言，成長期間感受不到歧視，「個社會唔係歧視，係直情無視同志存在，因為冇人講、完全invisible，同志係叫天不應，叫地不聞」。直至大學年代才首次接觸到有關同性戀字眼。本身是人類學家的張志明，兒時在馬來西亞度過，認識同志和雙性人朋友，其中一位多年來跟他一起念男校的同學，小六時突然長出乳房，父親無法接受，竟以熱熨斗壓其乳房。<br>張是聖公會的法政牧師，他指大部份信徒根本不看《聖經》，即使看也不會看原文，他讀過至少八種語言《聖經》，發現譯本很多時有誤，無考慮時代背景，令人產生《聖經》反同的錯覺。港大Queer Straight Alliance副主席Geoffrey指，不少人對基督信仰不了解，以為「既然我是基督徒，就應該反同性戀」。<br>何秀蘭擔心，部份參與聯署、就平權立法表態的基督徒，並不了解聯署內容，「我諗好大部份人係真心相信，如果佢哋明冇問題，但有啲人係遞張紙埋嚟，就即刻簽名、攞錢出嚟捐，唔係好知係乜嘢嚟，咁就有問題」。</p><p>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24  </p></body></html>