<html><header><meta charset="utf-8"><title>安安練女兒酒量</title></header><body><h1>安安練女兒酒量</h1><p>余安安、馬德鐘夫婦與吳嘉龍等前晚在中環出席Perrier-Jouet香檳活動，余安安指香檳是其最愛，更教女兒學習喝酒，她說：「女仔點都要識少少，唔好飲一杯就面紅紅，就算去party都安全啲。」她自言試過喝醉：「飲酒嘅點都醉過，但未至於失儀，最多嗌返屋企，有次俾人整蠱，俾一個女朋友用香檳加Vodka，醉得好緊要，跟住去嗰個女仔屋企嘔，懲罰佢。」<br>吳嘉龍表示已看過父親有份參演的電影《殭屍》：「冇見過老竇做咁犀利嘅殭屍，知道佢每日都要化妝三個鐘，老竇70幾歲，都想佢有提名，好想佢攞獎。」<br>採訪、攝影：盧妹</p><p><br>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24 </p></body></html>