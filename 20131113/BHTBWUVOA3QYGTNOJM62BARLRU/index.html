<html><header><meta charset="utf-8"><title>經理人開紅模飯局慶生Baby為曉明冇影</title></header><body><h1>經理人開紅模飯局慶生<br>Baby為曉明冇影</h1><p>熊黛林與Angelababy的經理人Kim今天正日生日，前晚她在中環荷李活道一間日本餐廳舉行生日飯局，相識多年的眾名模好友如琦琦、馬詩慧與周汶錡等到賀，飯局以紅及粉紅色為主題，眾人清一色穿上紅噹噹衣服出席。</p><p>生日撞到正</p><p>Kim昨日在電話中說：「今年生日好開心，一班好多年冇見嘅朋友一齊敍舊，咁多年仲可以保持咁close真係好難得，因為平時大家都好忙，噚晚大家都有event要走場，但都有留喺度食飯，真係好感動。紅色係dress code，只係覺得影相出嚟靚啲，如果唔係個個都着黑色。」<br>前晚晚上7時多，熊黛林先與經理人Kim一同乘坐7人車抵達餐廳，在門外與友人傾談一輪後入內，之後琦琦、周汶錡、馬詩慧與徐濠縈等陸續抵達，Kim跟Angelababy的男友黃曉明同月同日生日，前晚未見Baby蹤影，問Kim Baby是否為了男友缺席其生日會？Kim笑說：「唔係，佢一早同我慶祝咗，一齊食飯同切蛋糕，因為Baby唔喺香港，所以冇嚟到。」Kim謂每年生日願望一樣，都是希望家人與認識的所有朋友健康快樂。</p><p>帶醉大聲笑</p><p>一班名模飯敍約四小時才離開，喝過酒後大家都略帶醉意，離開前在門外聊天時更經常大聲說笑，又玩自拍，約11時半各自乘坐七人車離開。<br>採訪：羅慧敏<br>攝影：畢紹基、徐錦池</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>