<html><header><meta charset="utf-8"><title>吳若希失聲面腫　人妻Kay隨時變</title></header><body><h1>吳若希失聲面腫　人妻Kay隨時變</h1><p>吳若希（Jinny）經常被指同謝安琪似樣，尤其係嘟起個嘴時，似到十足，好似失散姊妹一樣，當然佢哋亦唔介意合照。前晚Jinny喺微博貼自拍照，原來佢近日失聲，令到個人灰爆，雖然佢極度不願服用抗生素及類固醇，但專科醫生仍然開咗藥俾佢，聲音恢復四五成同時，塊面又因服藥而變腫咗，就算高炒Chok下巴都睇唔到瘦臉。<br><br>咁點好呢？噚日佢又要到廣州宣傳，所以佢就順道帶埋瘦面mask急救腫面，敷完後Jinny話有效，塊面瘦咗唔少喎，難得變番瘦面，Jinny又開心自拍啦，其間佢嘟起個嘴仔時，又激似謝安琪啦。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>