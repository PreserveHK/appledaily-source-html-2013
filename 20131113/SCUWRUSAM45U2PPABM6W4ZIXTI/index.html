<html><header><meta charset="utf-8"><title>趣娛覽：萬千星虧低收視</title></header><body><h1>趣娛覽：萬千星虧低收視</h1><p>網民發起於下周二（19日）無綫台慶夜再熄電視行動，口多多的陳百祥隨即向港人挑機，稱假若無綫當晚只得兩、三點收視，便由將軍澳跪返屋企。之不過無綫就算全日播雪花，收視都唔只兩、三點啦！現就為無綫草擬低收視節目表，若經採用，兩、三點收視指日可待！（註：每點收視約64,000人次）<br><br>撰文：蘇芬妮<br><br>低收視節目表（模擬） </p><p>【上午】</p><p>6:30am　《香港早晨》（重播）</p><p>淚的小花黃紫盈離開無綫，轉職公關界，宅男喊得一句句。就算《香港早晨》幫大家剪輯紫盈BB過往報新聞的片段，有不同髮型和裝束，但斷估宅男們都未起身。<br>預測收視：4點（約26萬觀眾）<br>可熄指數：3<br>（註：最高為5唔睇唔可惜）</p><p>11:45am　《盛裝舞步愛作戰》（重播）</p><p>以奧運馬術包裝而成的愛情劇，由衛詩雅、洪卓立主演，足見其「叫座力」。全劇當年平均收視14點（約89萬觀眾），是無綫歷年劇集收視最低，今番重播應該只有個位數收視。<br>預測收視：5點（約32萬觀眾）<br>可熄指數：4</p><p>【下午】</p><p>3:00pm　《2001香港小姐競選》（重播）（PG）</p><p>誰說不能重播選美？亞視家常便飯啦！何況這是香港小姐史上最低收視的一屆，當年只有21點收視（約134萬觀眾），冠軍是楊思琦，腳頭真差。下午重播，跟亞視節目有一番惡鬥。<br>預測收視：4點（約26萬觀眾）<br>可熄指數：3</p><p>6:00pm　《向世界出發》（重播）</p><p>鄭丹瑞帶觀眾暢遊古巴，探討當地風土人情，今年4月重播時竟錄得4點收視（約26萬觀眾），而亞視同時段播出的《六點鐘新聞》也有6點收視（約39萬觀眾），呈現亞視六、無綫四的「六四開」。<br>預測收視：4點（約26萬觀眾）<br>可熄指數：4</p><p>【黃金時間】</p><p>8:30pm　《輪流傳》（第23集）</p><p>鄭裕玲、鄭少秋主演、甘國亮監製、王家衛做助導的經典，經典在於它是首套被無綫腰斬的劇集，當年被麗的《大地恩情》擊潰，只播到第22集。就算今晚播第23集，收視也不會高。<br>預測收視：10點（約64萬觀眾）<br>可熄指數：3</p><p>9:30pm　《還珠格格III天上人間》（重播）</p><p>落重本洽購的內地人氣劇，務求挾着趙薇和林心如餘威再創收視奇蹟，遺憾主角換成古巨基和黃奕。03年播出時收視低見10點（約64萬觀眾），今次重播，誓必收視個位數。<br>預測收視：6點（約39萬觀眾）<br>可熄指數：4</p><p>【深夜】</p><p>12:05am　《勁歌金曲》</p><p>無綫王牌音樂節目，想破紀錄就務必請《星夢傳奇》的羅鈞滿，加埋英皇無名歌手排隊亮相，將節目打造成音樂版宣傳易！礙於四大唱片紛爭未解決，大牌歌手將會絕迹，敬請留意！<br>預測收視：2點（約13萬觀眾）<br>可熄指數：5</p><p>3:00am　《高清雪花》</p><p>無綫坐享慣性收視，常聞就算播雪花，收視都有幾點，亦多過亞視的王牌節目。老實講，夜闌人靜，邊坐在按摩椅、邊看高清雪花，伴隨莫札特交響樂入夢，不失為一種享受！<br>預測收視：5點（約32萬觀眾/幽靈）<br>可熄指數：4</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>