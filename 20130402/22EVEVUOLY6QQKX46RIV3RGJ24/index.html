<html><header><meta charset="utf-8"><title>馮仁昭四圍超：胡定欣自認似陳慧琳 - 馮仁昭</title></header><body><h1>馮仁昭四圍超：胡定欣自認似陳慧琳 - 馮仁昭</h1><p>胡定欣噚日喺鑽石山出席環保沙畫活動，大會派嘅新聞稿就寫定欣男友求婚成功兼喺年底結婚，胡定欣聽到即話：「啲新聞咁舊㗎，已經否認咗。」胡定欣話唔介意戀情成焦點，仲話澄清多幾次就OK：「我哋都冇傾過結婚，𠵱家真係冇計劃。」之後胡定欣仲自爆早前生日收到男友自製嘅禮物：「佢畫咗幅油畫畀我，係我嘅側面嚟，不過未畫好前好似陳慧琳，修飾咗之後先似我。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>