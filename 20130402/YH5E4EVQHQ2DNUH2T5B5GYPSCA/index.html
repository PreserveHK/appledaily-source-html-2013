<html><header><meta charset="utf-8"><title>中環在線：<br>馬雲風涼忠告：工作咪太認真 - 李華華</title></header><body><h1>中環在線：<br>馬雲風涼忠告：工作咪太認真 - 李華華</h1><p>好鍾意工作嘅香港首富李嘉誠，早排叫人唔好再問佢幾時退休，今年只得48歲嘅阿里巴巴集團董事長馬雲偏偏相反，開口埋口話要退休，仲話工作快樂就得，唔使太認真。對於一班爭取加薪嘅碼頭外判工人，退休同工作快樂似乎係外星話。</p><p>會產生壓力同抱怨</p><p>馬雲喺「2012福布斯中國富豪榜」排第11位，佢早前出席一個研討會，大談工作之道，佢應該好認同高登仔最鍾意講嘅一句「認真你就輸了」，建議大家工作唔好太認真，認真只會產生更多壓力同埋抱怨，佢亦好討厭認真工作嘅人，認為工作快樂先至重要。<br>查實邊位唔想工作快樂？最好梗係搵到份自己鍾意，又做得合皮嘅工作，但呢個世界邊有「半斤八両咁理想」？如果呢個世界咁理想，直接間接幫緊超人打工嘅碼頭外判工人，就唔使為咗爭取加薪日以繼夜，夜以繼日咁冒雨瞓街啦。</p></body></html>