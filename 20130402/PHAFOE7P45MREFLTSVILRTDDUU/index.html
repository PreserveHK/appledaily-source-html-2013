<html><header><meta charset="utf-8"><title>馮仁昭四圍超：高Ling低V復活 - 馮仁昭</title></header><body><h1>馮仁昭四圍超：高Ling低V復活 - 馮仁昭</h1><p>消失咗一輪嘅高海寧（高Ling），喺復活節終於復活，佢噚日着住露背低V短裙出席荃灣一個宣傳活動，女神性感出巡，當然吸引咗唔少龍友影相！講到咁耐冇見嘅原因，原來係佢最近忙拍劇，搞到曝光率低咗，𠵱家兩套劇都煞科，所以趁空檔努力接job賺外快。</p><p>素顏後生10年
</p><p>下個月又要開新劇，高Ling話詳情都未知，淨係知道同黃子華、徐子珊合作，要見完監製先清楚：「我梗係希望同子華有對手戲，可以偷吓師。」喜劇天份方面，高Ling話：「我覺得有，我唔介意做醜女，我想突破之前啲角色。」佢仲話唔介意啲露背嘅角色：「當然劇情需要先做，但係我最想挑戰吓其他。」至於會唔會素顏上陣，佢對自己素顏look有信心，仲好得戚咁話：「有朋友讚我唔化妝個樣好索，我都試過擺啲唔化妝嘅相上網，佢哋讚我唔化妝個樣起碼後生10年。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>