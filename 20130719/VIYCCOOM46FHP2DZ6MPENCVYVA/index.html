<html><header><meta charset="utf-8"><title>李思捷新歡又上場　咀女照曝光</title></header><body><h1>李思捷新歡又上場　咀女照曝光</h1><p>憑《玩嘢王》玩出位的李思捷，事業上的發展當然順利，但緋聞同樣相當旺盛，即使外間一致認為他與23歲的女友王寶寶（春卷）拍拖已經係公開秘密，但李思捷從來未有正式承認女友身份，而且更不時傳出他與其他女星的緋聞，被傳與𡃁模Naomi搭上後，早前更同陳雅倫傳緋聞，兩人關係疑幻疑真，認真撲朔又迷離。</p><p>女方朋友：小心俾人玩</p><p>昨日又有讀者報料，聲稱李思捷最近又有新歡Sammy Hon，並在社交網發現兩張照片，一張是兩人在5月份拍下的合照，照片上見到兩人背對背chok到爆，狀甚合拍；另一張則是李思捷疑似從後攬實女方，並輕吻她的面頰，兩人的表現甚為親密兼陶醉，女方亦寫上：「我隊你，因為我愛你呀！捷捷。」疑似李思捷新歡的女子，其友人曾經在chok爆的合照上留言說：「同玩嘢王合照，小心俾人玩，佢玩你，因為佢愛你！」女方的回答頗有信心，堅稱不會。事後記者曾致電李思捷求證此事，可惜電話未能聯絡上。<br>對於男友被指有新歡，春卷昨日在電話上只說：「我冇乜嘢呀，我唔想回應呀！」<br>採訪：林妃</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>