<html><header><meta charset="utf-8"><title>鄭俊弘上位勁多JOB</title></header><body><h1>鄭俊弘上位勁多JOB</h1><p>早前《星夢傳奇》令鄭俊弘人氣急升，昨日他連走兩場，和楊愛瑾（Miki），及兩名𡃁模許珮榆（Diva）和蕭美卡（Mika）出席在旺角Joe'Billiards Bar舉行的「PS3《KILLER IS DEAD》殺手派對」，並以遊戲中的cosplay造型示人，之後再接受電台訪問。</p><p>清唱獲讚</p><p>鄭俊弘現場被主持即場點唱《衝上雲霄》主題曲《歲月如歌》，鄭俊弘大膽清唱，連Miki都大讚他唱得好聽。成名後，得到不少客戶垂青，鄭俊弘說：「係多咗，今個月唔知有幾多個，我知嚟緊星期六有一個活動要出席。」之前試過戶口只有50元，他笑說：「都係剛剛開始做，未夠一個月，錢未收到，錢都要透過公司再出畀我。」<br></p><p>想過放棄
</p><p>有說多間唱片公司有意簽鄭俊弘，包括環球唱片，他雀躍地說：「我睇到報道係咁講，但係冇人搵過我，我自己都想，邊間都冇所謂，有人收留我已經好開心！」鄭俊弘積極備戰錄影《星夢傳奇》，他說：「嚟緊嗰集要唱經典歌，我都會爭取時間去練歌，最多早少少起身，夜少少瞓。」至於《星夢傳奇》會有復活戰，他沒有想過會威脅到他，卻高興地說：「好似一家人團聚，好掛住佢哋。」</p><p>鄭俊弘後來往接受鄭裕玲的商台節目訪問，他坦言十年間有想過放棄，連身在加拿大的母親也叫他回去做警察，他說：「有拖友覺得我只會追夢，不如去做吓銀行之類嘅穩定工作仲好。」<br>另外，Miki表示寫真首日賣出一千本佳績，被問到男友有沒有買書支持，她尷尬地說：「冇呀！佢話買，不過唔知佢買幾多本，最好唔好買咁多，放喺屋企浪費。」<br>採訪：楊潔雯<br>攝影：陳順禎</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>