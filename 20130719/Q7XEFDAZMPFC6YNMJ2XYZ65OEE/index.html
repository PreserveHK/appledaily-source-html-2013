<html><header><meta charset="utf-8"><title>動漫大晒冷</title></header><body><h1>動漫大晒冷</h1><p>月底香港有個動漫電玩節，唔少人會cosplay成經典動漫人物去玩，美國噚日就有個規模同注目度大得多嘅聖地牙哥動漫展（SDCC）開鑼，好多動漫迷擸行架生着晒戰衣show off，亦成為片商及遊戲公司賣廣告嘅場合。好似新片《宇宙生還戰——安達的戰爭遊戲》（Ender's Game）咁，𡃁仔男主角阿薩巴特菲爾德（Asa Butterfield）就同戲中佢所演角色嘅公仔拖手，當然真人點都cute過嗰嚿公仔啦！而《狼人：武士激戰》（The Wolverine）同《鐵血戰士》（Predator）都有大搞作，分別擺咗銀武士盔甲同血獸出嚟。但論可觀性就梗係呢位鐳射眼大叔殺晒，身形圓潤兼夠激凸，足以砌低今年香港書展班大隻仔呀。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>