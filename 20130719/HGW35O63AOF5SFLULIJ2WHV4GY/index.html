<html><header><meta charset="utf-8"><title>中環在線：達芙妮換新女搶客 - 李華華</title></header><body><h1>中環在線：<br>達芙妮換新女搶客 - 李華華</h1><p>前排鞋商達芙妮（210）因為營運數據唔理想，俾基金洗咗一輪倉，但原來公司部署緊嚟個大反攻。點樣大反攻？就係新請咗兩個靚女代言人，接替S.H.E同埋劉若英。邊兩個靚女？咪就係周董新戲《天台》嘅女主角李心艾、同埋陶喆徒弟關詩敏囉。</p><p>換走S.H.E劉若英</p><p>華華聽講話，達芙妮想畀市場一啲新意，所以就一次過換晒兩個代言人，李心艾就會做主打，關詩敏就會做副，分別攻唔同年齡層嘅顧客，個效果就好似以前同時用S.H.E同劉若英做代言人咁樣，實行大小通殺，盡攬所有顧客咁話喎。<br>達芙妮用呢個雙代言人策略反攻成唔成功，華華呢一刻就答唔到大家，但睇李心艾做女主角嘅《天台》，雖然喺台灣嘅票房嘛嘛，但喺內地暫時都收到超過6,000萬，唔知會唔會加強咗投資者對達芙妮嘅信心呢？</p></body></html>