<html><header><meta charset="utf-8"><title>中環迷你裙：難頂文字污染 - Samantha</title></header><body><h1>中環迷你裙：難頂文字污染 - Samantha</h1><p>污染分為水、空氣、陸地及海洋，本港有多種，叫文字污染。<br>解決污染人人有責，但唔好意思，文字污染唔係人人做得嚟，只限高官和商人，我等平民永遠都係受害人，冇得揀，只有默默眼冤。<br>表表者當然是西九「Xiqu Centre」，其低層次連「囍歡里」都比下去，最近中學文憑試放榜令大家發現，已成歷史的毅進曾經由「Project Springboard」改成「Project YiJin」。英文是畀外國人睇，長此下去呢個唔係國際都會，極其量只係中國城。<br>講起污染隨便講吓環保，「十二．五」規劃環保是重點，水務和風電股早前炒起，惟恒指橫行多日，部份股走勢轉弱，兼營風電和天然氣業務的新天綠色（956）是個例外，目前仍在歷史高位徘徊，Samantha認為現水平只是中途站，儲齊動力再發力炒上。<br>該股去年賺5.5億人仔，按年升22.5%，現時市盈率接近14倍，2013預測市盈率為13倍也不到，平絕其他燃氣和風電股同業。<br>雖然經營地區不夠同業分散，但始㚵逾半股權都是由河北市政府控制，一有扶持政策出台，能優先受惠。</p><p>Samantha<br>本欄逢周一、三、五刊出</p></body></html>