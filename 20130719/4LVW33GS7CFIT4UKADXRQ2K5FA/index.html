<html><header><meta charset="utf-8"><title>香港書展2013：闊太逼書展造勢Suki月袋6位數家用</title></header><body><h1>香港書展2013：闊太逼書展造勢<br>Suki月袋6位數家用</h1><p>書展前日開鑼，徐淑敏（Suki）當晚於灣仔會展宣傳美容新書，老公黃浩以兩億收購免費報紙《都市日報》成為焦點，故突然榮升兩億闊太的她衣着明顯貴氣不少，並說：「我事前都唔知，佢見報前一日先同全家宣佈成為主席，不過我之前都見過佢講電話，都係講呢個生意。」她向來不管老公多少身家，問到可知老公有兩億？她說：「我覺得乜嘢都要好清楚，佢嘅錢都係佢嘅錢。」可有問老公到底有多少私己錢？她說：「你幫我問佢囉，佢有唔代表我擁有，佢教我嘅嘢都唔止嗰兩億！佢好叻，我都好想好似佢咁叻，我想靠自己能力賺到兩億。」</p><p>Suki昨日再接受電話訪問時補充，很贊成老公投資以錢搵錢，雖然每月獲6位數家用，但自己根本沒時間花，4位數已經夠用，她說：「老公搞報紙，希望佢畀個靚價我賣廣告，如果佢要人寫美容專欄我都會幫手。我都搞緊個網上電視，用自己隻化妝品牌做電視台名，主力教人美容同扮靚。」她強調老公早前向曾志偉示好，跟他們先後投資傳媒無關。</p><p>Crystal被迫「示愛」</p><p>另外，昨日書展進入第二日，繼續有不少藝人宣傳新書，組合HotCha成員Crystal舉行簽名會，排頭位的是曾面試港男的香蕉男，他要求Crystal在書上寫「我愛你」及「假裝我愛你」，可惜都不成功。而英皇藝人洛詩及詩雅分別推出寫真集及有關鑽石研究的新書，獲高層霍汶希（Mani）撐場。初次拍寫真的洛詩表示最大膽是要穿內衣拍照，不用拍攝時會躲進被窩。而陳倩揚宣傳兒童書時，揚言很注重小朋友品德，另一位星媽朱茵則在網上貼上囡囡及新書的封面宣傳。<br>採訪：王崇穎、李珮洳<br>攝影：陳志嵐、葉君海、黃文偉</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>