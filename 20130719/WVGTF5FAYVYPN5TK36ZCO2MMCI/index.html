<html><header><meta charset="utf-8"><title>【書展獵奇】雞排妹寸「漏M女」打假點</title></header><body><h1>【書展獵奇】雞排妹寸「漏M女」打假點</h1><p>前日書展開鑼，一眾o靚模施展渾身解數突圍，當中以孫旗(Keiko)嘅凸點加「漏M」，以及國產組合AD2兩個巨胸女互搓胸咀嘴，<br>最為騎呢。估唔到Keiko嘅凸點加「漏M」hit到連台灣32E雞排妹鄭家純（前名鄭佳甄）都喺facebook開post講佢。<br>不過雞排妹就唔係讚Keiko，而彈爆對方，仲話對方用假乳頭搏上報。乳頭都有假？雞排妹話：「所謂假乳頭就是給想博版面的人用的。我只能說，香港嫩模甚麼招能做得出來阿...去年去香港動漫展，同台的港模不爽媒體只訪我，下台就跟媒體爆料說我在台上推她，真的是...多虧她，除了3-6有新聞，星期天還多上媒體頭版，希望月底去香港做活動不會再被陰了。」<br>無啦啦點解會咁火，隔成個海都要話香港o靚模呢。成件事就係上年雞排妹同猴抓妹陳維芊參加香港動漫節，會見傳媒時，同香港o靚模郭穎兒(Celia K.)喺台上發生「推撞」鬆踭事件。事後大家受訪時更隔空互寸對方，雞排妹寸爆Celia胸細，Celia即還拖暗示有人打假波。<br>而今次雞排妹寸爆Keiko「假乳頭」博見報，仲話上年「多得虧她」所以見報，不過上年同佢口角嘅係Celia K.、唔係Keiko啵，唔通雞排妹認錯人？</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>