<html><header><meta charset="utf-8"><title>拍劇生意外　嚇窒子華<br>子珊跣腳撻地爆喊入院</title></header><body><h1>拍劇生意外　嚇窒子華<br>子珊跣腳撻地爆喊入院</h1><p>無綫新劇《My盛Lady》拍得如火如荼，可惜前晚發生意外，徐子珊要請病假缺席昨日的開鏡拜神儀式。事緣子珊、黃子華及陳敏之前晚在電視城錄影廠拍攝，劇情講述子珊用水潑子華，怎知水反彈到地上，穿上高踭鞋的子珊差錯腳跣倒，凌空飛起再撻在地上，由於尾龍骨落地，子珊當時痛到喊，劇組即電召救護車，在經理人Candy、助手、子華及無綫保安陪同下，將子珊送往將軍澳醫院。子珊經理人Candy昨日透過電話說：「照咗X光，好彩冇事、冇骨裂，醫生叫子珊唔可以行太多，寫咗幾日病假畀佢，要佢暫時休息，子珊已無大礙，喺屋企休息。」<br>《My》劇昨日在電視城舉行開鏡拜神，監製文偉鴻指子珊請病假休息幾日，不會影響進度，但該場戲要補拍。子華則坦言被子珊嚇死：「全廠靜晒，因為子珊有十分鐘講唔到嘢、郁唔到，淨係喊，好彩冇事。」這樣一跌，會否影響生BB？子華即說：「嘩！提都唔好提！之前都好順利，拜神前就有意外，好驚，但我相信係小意外。」</p><p>高海寧降Cup</p><p>開鏡中，高海寧以性感推銷員造型示人，露事業線及小蠻腰，提到瘦了不少，高海寧說：「為咗呢個角色，我瘦咗8至10磅，上圍都降咗一cup。」最搞笑是細細粒陳嘉佳從後攬子華，子華笑說：「好強大靠山，背山面海！」子華攬細細粒時似觸及女方胸部，他笑說：「我唔會冇意。」至於被指搭上闊少的葉翠翠，否認有新男友。<br>採訪：黃曉妍</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>