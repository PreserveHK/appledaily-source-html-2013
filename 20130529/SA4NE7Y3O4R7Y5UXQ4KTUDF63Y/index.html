<html><header><meta charset="utf-8"><title>魚樂無窮：全家總動員抽iBond - 唐牛</title></header><body><h1>魚樂無窮：全家總動員抽iBond - 唐牛</h1><p>第三批iBond將於下月4日接受認購，條款與以往兩次大致相同︰總額100億銀，年期為三年，息率以過去半年本港通脹平均數釐定，每半年派息一次，政府以一厘息包底，風險接近零。<br>在各大證券行洗腦式優惠推廣下，今次iBond認購反應料較頭兩次更熱烈，根據其獨特分配模式，全家總動員認購，比單人匹馬大手抽孖展更划算。<br>政府以人人有份為目標，假若每人獲派一手後仍有貨剩，則向申請兩手或以上嘅申請者分配，如此類推，直至派發完成。第一批iBond認購反應普通，故44手或以下的中籤率達100%，以首日掛牌升6.7%計，中足44手利潤近3萬銀。第二批iBond申請倍升至33萬份，故每人最多只可獲分4手。樂觀估計今次同獲派4手，又假設首日升幅為5%，未計使費可獲利2,000銀，雖然對唔少戰友來說，隨時畀股票使費都唔夠，但重點係狼英政府無能至極，難得變相派錢，大家點都唔可以錯過。</p><p>唐牛</p></body></html>