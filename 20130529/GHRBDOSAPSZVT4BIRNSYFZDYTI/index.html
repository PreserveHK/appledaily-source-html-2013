<html><header><meta charset="utf-8"><title>張燊悅偕囡囡換季零收穫</title></header><body><h1>張燊悅偕囡囡換季零收穫</h1><p>張燊悅在07年與圈外男友楊哲安結婚後過着闊太生活，全職照顧兩個囡囡，閒時去ball見朋友，生活悠閒。前日約下午5時，化上淡妝的張燊悅，孭着Roger Vivier手袋輕便打扮，帶着四歲大女Lucy到銅鑼灣利園行街，張燊悅未有為自己置裝，反而專攻三樓的童裝層，為女兒揀草帽迎夏日，真是廿四孝好媽咪。<br></p><p>揀衫冇時停</p><p>化身迷你pink lady的Lucy非常活潑可愛，媽咪有媽咪揀，她就在店內周圍走。Lucy人仔細細，已甚有主見，盡得媽媽的審美眼光，一邊喝着自備粉紅色水樽的飲品，一邊幫自己揀衫，還俯身試鞋。最後Lucy終於停下來，試戴草帽，讓媽媽品評，試完一輪未揀到心水，兩母女手拖手離開。<br>張燊悅與囡囡又走到商場內的Cova餅店，快手買了曲奇餅，並以信用卡埋單，然後到商場門口等待司機接送，兩母女邊等邊傾，Lucy急不及待打開食物包裝，並先遞給媽媽問她想不想食，果然孝順。其間張燊悅發現記者，即皺一皺眉，當司機駕黑色七人車抵達，她即急急與女兒上車離開。<br>採訪、攝影：梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>