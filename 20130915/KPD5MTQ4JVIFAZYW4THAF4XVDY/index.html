<html><header><meta charset="utf-8"><title>日乙攻略：撐飛腳反彈破水戶 - 何西</title></header><body><h1>日乙攻略：<br>撐飛腳反彈破水戶 - 何西</h1><p>大阪飛腳最近兩場聯賽連續失分，榜首位置受到動搖，球隊在今日日乙於主場迎戰近況更頹的水戶蜀葵，正是時候反彈，淨勝對手兩球冇難度，敲大阪飛腳[-1]「主勝」。<br>飛腳在8月份首4場聯賽接連取勝後狀態回落，最近兩場日乙，先後賽和FC橫濱、以及意外地於主場不敵長崎成功丸，目前在榜首僅以兩分領先次席的神戶勝利船。飛腳在上周日日皇盃賽事已經回勇，在主場以5:0大破業餘球隊今治；兩名國腳遠藤保仁與今野泰幸亦已歸隊，令飛腳陣容更完整。</p><p>飛腳火力超晒班</p><p>飛腳火力強勁，首席射手李安度蒙迪拉雖已離隊，但由德國球壇回歸的前鋒宇佐美貴史，自解決合約問題可以正式披甲上陣後，一直狀態火熱；而另一新兵、來自布加勒斯特星隊的巴西射手艾迪洛查同樣狀態大勇，頻頻為飛腳建功，兩人同樣在日乙上陣7仗攻入7球。加上巴西前鋒保連奴奧利華拉亦已傷癒可候命，大阪飛腳目前火力絕對充足，今仗勢破水戶蜀葵。<br>水戶蜀葵目前位列日乙中游，球隊上仗日皇盃於主場迎戰FC愛媛，戰至互射12碼階段才能險勝晉級；球隊在聯賽的近況同樣欠佳，最近3戰僅取得1分，失球甚多。水戶鋒線主要靠前國家隊前鋒、37歲老將鈴木隆行數糊，後者於今季已攻入9球；另一名主力射手橋本晃司近況平平，在過去8場聯賽只能攻入一球。</p><p>水戶仲靠鈴木隆行</p><p>水戶蜀葵近況欠佳火力不強，球隊於今仗在作客情況下，料難以威脅到飛腳的大門，加上防線陣容不整，金龍起、加藤廣樹還有門將笠原昂史都因傷無法候命，情況更不樂觀。大阪飛腳勢必淨勝兩球，[-1]「主勝」值博。文：何西</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>