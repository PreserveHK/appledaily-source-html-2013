<html><header><meta charset="utf-8"><title>隔牆有耳：港燈前高層發聲　反對風電 - 李八方</title></header><body><h1>隔牆有耳：<br>港燈前高層發聲　反對風電 - 李八方</h1><p>港燈前總工程師曹志華退休之後入咗城大能源及環境學院，以學者身份從學術角度做研究能源問題，佢唔贊成風力發電，亦唔怕舊公司唔鍾意，因為香港實在唔夠風，風電唔夠經濟效益。<br>佢仲記得當年興建南丫島風車，拆開嚟搬都太巨型，若果唔係南丫島以前已經開咗條路，否則都無法搬組件上山。中電嘅安裝地點就要斬好多樹，先至可以建造，最後研究完都放棄，冇起到。<br>佢認為香港唔可能完全唔用煤發電，但應該增加較為乾淨嘅天然氣，至於核電，就必須獲社會接受。佢話兩電跟隨政府推動再生能源政策，兩電向政府提交海上風力發電場發展計劃，只係配合政府政策同埋為股東利益，唔算呃市民設騙局。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>