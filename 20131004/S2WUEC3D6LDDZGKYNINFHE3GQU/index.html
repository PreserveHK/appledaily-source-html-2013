<html><header><meta charset="utf-8"><title>另一隊參賽者　誓要做明星</title></header><body><h1>另一隊參賽者　誓要做明星</h1><p>【目標清晰】<br>與4歲小舞后昀希的隊伍同獲香港站冠軍的「EATA &amp; KAYAN」，是一男一女的跳舞組合，男的為成全能藝人，寧放棄學業，揚言即使整容變面都在所不惜；女的自小由家人悉心培育，為做藝人鋪路，誓要為理想舞出未來。</p><p>「整容都接受」
</p><p>19歲的沈瞳伽視韓國人氣藝人G-Dragon為偶像，他不諱言若今次比賽被韓國明星訓練學校睇中，連「整容都接受到」。除願意變臉外，他說自己曾是學校高材生，三年前放棄學業，全職學跳舞唱歌，渴望將來做明星。「我唔甘心日日返工放工，我想有一個大舞台表演，接受觀眾熱情拍掌。」他坦言放棄學業時，家人極力反對，但自言自己的明星夢與眾不同：「我只係用人哋讀大學嗰3年時間去學跳舞唱歌，我係一級一級爬上目標，唔同嗰啲又想做明星，但乜都唔做，喺屋企等運到嘅人，佢哋真係發緊明星夢喇。」<br>17歲隊友陳嘉茵就讀浸會創意媒體一年級，她同樣年幼時已立定目標要做藝人，其母更支持她自小就學東方舞、拉丁舞、唱歌、做戲等。這次比賽，她更大期望在韓國被人賞識。<br>《蘋果》記者</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>