<html><header><meta charset="utf-8"><title>黎芷珊挾獎加人工</title></header><body><h1>黎芷珊挾獎加人工</h1><p>黎芷珊昨日與忌廉哥齊出席在灣仔的吸塵機產品發佈會，芷珊被問到她主持無綫節目《最佳女主角》後，有否調整酬勞？她笑說：「舊年加咗喇，今年唔會，有獎先再加喇。」<br>談到前晚《最佳女主角》播出的鄭秀文（Sammi）訪問，大獲好評，芷珊笑說：「好多人覺得Sammi同前助手阿爽嗰part好感動，本來諗住搵阿爽錄番啲感受，不過佢怕醜婉拒咗，佢私下力撐Sammi嗰陣唔係大家講得咁差！」芷珊更預告今晚Sammi會談她生命中的一個重要男人。《最佳女主角》周一播出劉曉慶第一集，平均收視21點（約135萬觀眾），比之前《度身訂造旅行團》升3點，而前晚播鄭秀文任嘉賓一集平均20點，有128萬觀眾捧場。<br>採訪：何慧斯<br>攝影：陳慧安</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>