<html><header><meta charset="utf-8"><title>士多老闆　往超市「托水」</title></header><body><h1>士多老闆　往超市「托水」</h1><p>【本報訊】太古汽水廠爆發工潮，士多及茶餐廳首當其衝，有士多老闆稱會向拆家（可樂大客戶）取貨，亦有稱會親自往超市「托水」，惟大部份汽水機卻供應短缺，紛紛「告急」，其中香港太空館內兩部汽水機及維多利亞公園內的其中一部汽水機均售罄，有市民凝望着按鈕的「X」燈掣及寫上「售完」的紙張，大為無奈。</p><p>無可樂飲感不捨
</p><p>在灣仔柯布連道「朱記士多」老闆朱先生稱，昨晨太古仍有送來40箱貨，據悉是唯一一車，而平常也是每周一至兩次，雖然影響不大，但仍感擔憂：「如果冇汽水賣每日將損失兩、三千蚊！」。<br>雖然太古可口可樂有份生產健康工房飲料，惟健康工房發言人昨強調未受影響；麥當勞發言人則指會與可口可樂公司保持緊密聯繫。<br>對於有可能沒有可樂飲，歐小姐卻稱不捨得：「冇得飲（可樂）梗係有問題啦，好可惜！」莫同學亦擔憂稱：「都擔心遲啲冇得飲㗎，全港都冇就慘喇！」</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>