<html><header><meta charset="utf-8"><title>隔牆有耳：國民黨拒撐王丹　阿人㷫爆 - 李八方</title></header><body><h1>隔牆有耳：<br>國民黨拒撐王丹　阿人㷫爆 - 李八方</h1><p>工黨上月底組團訪問台灣，到訪不同台灣民間同文化團體取經；身兼工黨及支聯會主席嘅李卓人，其間仲同現居台灣嘅中國民運人士王丹會面㖭。<br>阿人透露，王丹喺席間踢爆咗國民黨嘅投降心態，佢引述台灣副總統吳敦義曾經同王丹講過，中共係國民黨嘅「朋友」，而王丹係中共嘅「敵人」，所以國民黨冇可能支持王丹咁話。阿人聽到後都好鬼㷫，喺fb插國民黨「敵我不分，無可救藥」。<br>其實阿人到訪台灣期間，亦參觀咗間民間文物館，仲睇中咗件寫有「中共不能代表中國人民」標語嘅tee。事後阿人發現，件tee原來唔嘢少，係台灣1971年被趕出聯合國嘅抗議tee。</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>