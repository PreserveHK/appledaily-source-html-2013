<html><header><meta charset="utf-8"><title>體壇拾趣：拜恩唔識死撩獅子</title></header><body><h1>體壇拾趣：<br>拜恩唔識死撩獅子</h1><p>湖人35歲後衞拜恩（圖）嘅康復情況始終係廣受NBA關注嘅事件，球隊下周二就正式開咧鬥快艇，拜恩接受訪問時就講，雖然自己已經開始復操，但唔會急於復出上陣，要等左跟腱100%好番先會上陣，唔會有復出時間表住。湖人呢排都幾黑仔，控衞尼殊同中鋒卡文先後受傷缺操。另外，拜恩早前接拍航空公司廣告，同隻真獅子合作，拜恩仲好大膽伸手拍獅子籠，搵食工具嚟㗎，有咩損傷就唔好啦！</p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>