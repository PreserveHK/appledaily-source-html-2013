<html><header><meta charset="utf-8"><title>「打沉我，係打沉好多人希望」魔童炮轟政府　動搖獅子山精神</title></header><body><h1>「打沉我，係打沉好多人希望」<br>魔童炮轟政府　動搖獅子山精神</h1><p>【電視風雲之行內人語】<br>【本報訊】香港電視主席王維基昨出席講座時，一改只求解釋港視「死因」的姿態，高調警告政府發牌風波成為社會性事件，不立即解決後果嚴重，「成件事發酵到仲有冇獅子山精神？政府係要即刻面對，唔面對一路發酵政治後果非常之嚴重」。不過，立法會昨在建制派護航下否決引用特權法調查發牌事件議案，王維基希望下周立法會再為引用特權法闖關。<br>記者：潘柏林　楊潔雯　潘婉玲</p><p>港視主席王維基昨出席中大「新晉媒體和網上媒體的未來」講座，炮轟政府發牌不公兼拒絕解釋，令市民質疑獅子山精神是否仍存在，「打沉我，你係打沉好多人嘅希望！」他又首次以社會性事件形容發牌風波，指周日遊行在欠缺組織下很多人上街，事件已發展「好恐怖」，政府有責任疏導市民不滿，「如果仲有人低估呢件唔覺意引爆嘅矛盾，冇人適當處理香港人仲有冇希望（問題），唔解決係好大件事」。</p><p>反對將港視轉為網台</p><p>王維基指港視員工連日為事件發聲，已觸動無數市民，「呢十日唔係我出嚟講嘢，連我廚師都出嚟講野，我冇諗過我廚師都幾好文筆！」王維基指部份港人會理解選特首難以與中央對抗，但現時連電視選擇權亦失去，必定引起市民反撲，「連飲乜嘢水牌子都要揀」，令大部份市民忍無可忍。他對立法會昨否決引用特權法調查發牌非常失望，又指行會轉變決定機會微。<br>王維基昨自稱有Plan B至Plan E後續計劃，但暫時不會透露，「等成熟程度到唔會畀人破壞先宣佈，𠵱家宣佈咗好容易俾人破壞」。他昨雖然讚嘆網絡力量強勁，但仍堅決反對轉營為網台，指網絡媒體匯聚強大政治力量，而難以賺錢。<br>相比他在周二反擊梁振英「火氣十足」的記者會，甚至與中大圓形廣場的論壇表現，王維基昨明顯變得輕鬆，戲稱在場中學生是其擁躉，又對要求合照市民來者不拒，他指當初堅持加入電視行業，希望讓年輕人投身創意工業，「我哋唔可以再開工廠、製衣，香港人剩低嘅剩餘價值就係個腦」。對於在發牌風波中被指「忽然英雄」，他笑言大可乘機引退，「我退得好光榮，打過兩場勝仗，IDD贏過、寬頻贏過，錢賺咗少少，帶埋個光環走，死而無憾啦！」<br>行政會議決定發新的免費電視牌照，亞視個多星期以來第一次回應，說會考慮提出司法覆核。亞視高級副總裁葉家寶表示，免費電視與收費電視從來是河水不犯井水，但政府發兩個免費電視牌照給收費電視台，影響市場生態。</p><p>王維基金句</p><p>【反駁言論非向中央示好】<br>「呢700萬人以為自己係13億（人）國家入面，嘩！好多事中央要管，係我哋自己ego（自我）太大，以為人哋好鍾意管我哋。」<br><br>【批評政府拒發牌決定】<br>「打沉我，你係打沉好多人希望。」<br><br>【斥政府限制看電視自由】<br>「我連飲乜嘢水嘅牌子都要揀，好多人會覺得「頂」！」<br><br>【拒絕轉營網上媒體】<br>「有viewership（收視率）唔代表有錢，嗰個係政治力量多過錢嘅力量。」</p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>