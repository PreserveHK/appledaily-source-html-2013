<html><header><meta charset="utf-8"><title>婦坐姿產子　B掉進泥洞　震撼情景激勵耆英饑饉扶貧</title></header><body><h1>婦坐姿產子　B掉進泥洞　<br>震撼情景激勵耆英饑饉扶貧</h1><p>【最like好事】<br>為支持外孫參與表演活動，豐豐姐（75歲）始和「耆英饑饉8小時」結緣，轉眼已過20個寒暑。她堅持每年為內地貧苦的家庭忍受飢餓，籌款改善他們的生活，卻原來她也曾想過放棄，覺得「好心冇好報」。跨過逆境，她體會到「做善事最緊要有心」。<br>記者：王淑君</p><p>豐豐姐曾多次獲得個人最高籌款大獎，也曾兩次隨香港世界宣明會到訪寧夏雲南，體驗當地貧困家庭生活。她憶述首次接觸活動時「未聽過咩叫饑饉」，到場只為支持孫兒才藝表演。</p><p>助寧夏婦女建產房</p><p>當日，她知悉內地的學校校舍殘破，貧窮兒童無力負擔學費，感到很心痛。「我細個都冇書讀，𠵱家我餓8個鐘就可以幫到佢哋，助人為快樂之本嘛！」她笑着說。<br>豐豐姐至今仍難以忘懷曾聽說一位寧夏婦女講述其產子的過程，「（寧夏）冇產房，要生BB就喺泥地掘個窿，媽媽就坐喺地面，BB一出世就跌落個窿度，全身都係泥。（泥地）好多細菌，好多BB出世幾日就夭折。佢生咗五個BB，得一個養得大。」豐豐姐參觀了由善款興建的產房和增添的產床，感到自己努力確實改善了當地人生活，「我都生過BB，明白嗰種痛，幫得就幫」。<br>育有五名子女的豐豐姐，已三代同堂，她一直鼓勵家人參與義務工作。惟原來七年前，她想過放棄。「07年我大仔出事，幾個月後就走咗。我嗰陣諗，我做咁多好事，但囝囝咁後生過身，好心都冇好報嘅，不如唔做啦！」然而，她回想曾探訪的內地家庭，「仲有好多人慘過我，起碼我仲有能力去幫人」。多年來，豐豐姐本着「做善事最緊要有心，向其他人解釋我做嘅事」，她呼籲老友記一起參與饑饉活動，「你幫人，仔女就會效法，一代一代咁做好事」。<br>耆英饑饉8小時網頁： http://www.worldvision.org.hk/elderly <br><br>活動詳情*<br>日期：9月4日（星期三）<br>時間：上午8時至下午4時<br>地點：香港灣仔伊利沙伯體育館<br>截止報名日期：8月5日<br>（設最低籌款額100元）<br>查詢電話：2394 2394<br>*如曾患糖尿病、胃潰瘍、心臟病、高血壓或半年內接受手術者，請先徵詢醫生意見<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>