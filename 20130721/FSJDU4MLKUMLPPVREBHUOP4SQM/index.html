<html><header><meta charset="utf-8"><title>聲價衝破雲霄Cool魔5,000萬賣身3年</title></header><body><h1>聲價衝破雲霄<br>Cool魔5,000萬賣身3年</h1><p>41歲的張智霖（Chilam）今年行運行到落腳趾尾，財神爺不斷叩門，除了拉了幾次頭馬外，近日又憑無綫劇《衝上雲霄II》的萬人迷機師角色「Cool魔」，令人氣再度急升，出街勁受粉絲歡迎。據知蕭定一更出到5,000萬高價誘他簽約3年，聲價衝破雲霄，加上近來頻頻接廣告，Chilam賺到豬籠入水！</p><p>無綫最近播出的重頭劇《衝上雲霄II》收視高企，張智霖所飾演的帥氣飛機師「Cool魔」迷倒不少粉絲，同劇的男演員吳鎮宇、馬國明及吳卓羲等都被他搶盡風頭，他走到街上，粉絲都以「Cool魔」來稱呼他，連他自己都沒想到觀眾反應會如此熱烈。年底他將接演一部葉念琛執導的愛情片，片酬已由200萬加至300萬，另內地有電視劇想請他演出，每集酬金由25萬人民幣加至35萬人民幣，今年肯定是他大豐收年！</p><p>一筆過收酬金</p><p>鴻運當頭的Chilam今年受幸運之神眷戀，橫財及正財都大有進賬，他與郭富城共同擁有的愛駒愛將出仗4次，拉了3次頭馬，為他倆贏了不少獎金。正財方面，今年單是廣告就接了Fancl、美心月餅、Georgia Coffee及清熱飲，每個廣告酬金約250萬，為他帶來約1,000萬收入。經理人公司澤東又為他接了5個商演騷，每個酬金約70萬，為他賺得350萬。但今年最大筆收入肯定是他轉投蕭定一旗下的經理人公司，本報接獲消息，Chilam 9月正式簽約加盟蕭定一公司，蕭定一並一筆過付清包底3年的5,000萬酬金。<br>記者昨日致電向Chilam求證，他說：「我9月先約滿，等我約滿先講啦！」問到是否加盟蕭定一公司，獲取5,000萬酬金？他笑說：「錢銀係商業秘密，真係唔講得，一切新動向都話等約滿先講得咯！不過將來就算真係轉新公司，都係歌影視三線發展，唔會只偏重一面。其實今年事事順利，特別係最近《衝上雲霄II》咁好反應，大家都叫我Cool魔，聽到我好開心，好感謝大家對我嘅支持。」<br></p><p>袁詠儀唔使做
</p><p>袁詠儀（靚靚）一直默默在背後支持老公Chilam，對於老公財源滾滾來，今年能夠名利雙收，靚靚在電話中哈哈大笑：「係呀！我唔使做喇！我老公都話等佢衝喎，𠵱家距離我年輕退休又有錢又行近咗一大步喇！我以後可以更加揀嘢做，遠啲都唔去拍。」<br>此外，Chilam偷得浮生半日閒，昨日陪太太及兒子在金鐘看電影《怪獸大學》（Monsters University），看完電影後，他與妻兒分道揚鑣，約6時許獨自駕車往中環I.T購物。入店後，他專攻T恤，但他看了幾件黑色T恤，店員跟他講解了一輪，最後都沒有購買。他又入另一間I.T時裝店看T恤，看了約5分鐘又空手走出來，記者問他是否買不到東西？他笑說：「係呀！睇唔啱！拜拜！」<br>採訪、攝影：葉雪、楊浩賢、羅德光</p><p>話你知：一劇奠定地位</p><p>近年不少藝人也憑劇集角色而爆紅，張智霖的Cool魔便是最佳例子。其實無綫歷年亦孕育不少爆紅角色，令浮沉多年的藝人突破悶局上位。</p><p>鄭嘉穎</p><p>90年代出道做歌手的鄭嘉穎，後來加入無綫拍劇，11年才憑劇集《怒火街頭》的正氣律師Law霸（羅力亞）人氣急升，帶旺接拍內地劇《步步驚心》做八阿哥！</p><p>郭晉安</p><p>85年出道的郭晉安，加入無綫不久已做男主角，但未能令觀眾留下深刻印象，至03年憑劇集《戇夫成龍》中，飾演智障的丁常旺一角，令他真正做一哥。</p><p>黎耀祥</p><p>83年出道的黎耀祥，常於劇集飾演閒角，09年於劇集《巾幗梟雄》中飾演柴九，角色性格鮮明，令人留下深刻印象，火速上位，還三連奪視帝。</p><p>吳啟華</p><p>83年出道的吳啟華，入行初期多演奸角，未為觀眾受落。直至98年，於一連三輯的劇集《妙手仁心》中飾演「情聖」醫生程至美，終於成功入屋。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>