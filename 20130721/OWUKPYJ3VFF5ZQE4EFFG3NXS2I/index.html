<html><header><meta charset="utf-8"><title>貪玩狗困沙井獲救</title></header><body><h1>貪玩狗困沙井獲救</h1><p>【本報訊】一隻黑色小狗女昨午鑽進元朗米埔的沙井玩耍，卻無法跳回地面，只能哀鳴。消防員接報到場，小狗女受驚逃竄，匿藏於去水渠內，消防員人急生智使出「攻氣法」，取來氧氣樽在山貝河的渠口噴氣，將牠逼回沙井救出。<br>現場為壆圍南路近草叢的沙井，昨午4時半，有單車客經過聽到沙井內的狗隻哀鳴聲，發現沙井蓋大罅對落一米位置藏有一隻小狗，疑貪玩鑽入卻無法跳回地面，於是報案求助。<br>消防員到場揭開沙井蓋，小狗受驚反而縮入去水渠內匿藏，消防員使用多種誘捕法，牠都不肯出來，消防員查到該段10米長的去水渠通往山貝河出口，擾攘一個小時後，決定在山貝河渠口使用攻氣法，將氧氣樽的氧氣噴往渠管，令小狗受驚嚇，走往沙井方向。<br>未幾，小狗跑至沙井，消防員以網將牠捉住，證實是一隻三至四個月大的狗女，稍後通知愛護動物協會人員到場處理。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>