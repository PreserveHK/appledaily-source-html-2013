<html><header><meta charset="utf-8"><title>阿倫搶住唱勁歌</title></header><body><h1>阿倫搶住唱勁歌</h1><p>無綫前晚喺電視城錄影《TVB新春黃金慶典》節目，現場烏龍百出，幾位金牌司儀如鄭裕玲（嘟嘟）、曾志偉頻頻甩嘴出錯。回港宣傳新片嘅葉玉卿喺現場騷長腿之餘，更黐住譚詠麟（阿倫）獻唱《擋不住的風情》，其間志偉拉走阿倫嘅椅，阿倫即刻話：「你又想跣我？成日都係咁，你小心啲，你有官非㗎。」阿倫聽到林子祥唱《十分十二寸》時忍唔住拎起支咪勁唱，並說：「話之佢。」<br>記者事後大讚卿卿騷味依舊，她開心說：「你哋聽唔聽到我甩嘴？之前好緊張，怕唔記得歌詞。」而G.E.M.喺現場見到嘟嘟即尊敬打招呼，又大讚嘟嘟好友善。<br>採訪：楊潔雯<br>攝影：陳慧安</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>