<html><header><meta charset="utf-8"><title>陪阿媽大肚</title></header><body><h1>陪阿媽大肚</h1><p>英國球星朗尼個老婆Coleen，噚日帶埋父母同囝囝Kai去咗巴巴多斯度假，身懷六甲嘅Coleen個肚已經籮咁大，但依然仲着比堅尼喺沙灘晒肚，仲同Kai仔一齊嬉水。3歲嘅Kai仔真係人細鬼大，見到阿媽挺住個大肚嚟行，佢竟然有樣學樣，挺起個肚腩仔嚟行，夠晒盞鬼！Kai仔又孭住鯊魚鰭浮板走來走去，𠱁到阿媽鬼咁開心。轉頭佢又戴頂吊住隻馬騮仔嘅帽，仲大力扯住阿公，要阿公陪佢落水玩㖭。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>