<html><header><meta charset="utf-8"><title>新舊員工讚有人情味</title></header><body><h1>新舊員工讚有人情味</h1><p>【本報訊】新舊交融，百年老店既有經歷1986年先施瘋狂大減價、結緣半生的阿姐級員工，也有最年輕80後美少女分店主管，她們不約而同說在先施打工，沒有辦公室政治，只有濃厚的人情味。<br>先施買手Bonnie姐說，第一份工是1973年在先施部當售貨員，一做40年，「返工第二日就有驚喜，主管分咗10蚊花紅，話噚日我賣電器達標，月薪300蚊，嗰陣幾乎日日分花紅，多過份人工」。<br>她憶述，70年代先施設廚房提供免費午餐，三餸一湯，員工如一家人齊齊吃飯。1986年，Bonnie輾轉升到組長，經歷先施首次「瘋狂大減價」，「幾百人圍住先施等掃貨，近年睇唔到呢啲場面」2003年沙士肆虐，先施未有炒人，大家減薪共度時艱，「三個月生意回升，老闆到場每人派2,000蚊，好感動。報紙都有寫，我一直保存住那份報紙」。<br>薪火相傳，80後的Tini三年前加入先施當兩年實習生，大半年前擢升為荃灣分店副經理，成為最年輕的分店主管。Tini說，「好在管理層好支持，開會仲會叫齊成班80後入嚟，問我哋消費模式，好重視年輕人意見」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>