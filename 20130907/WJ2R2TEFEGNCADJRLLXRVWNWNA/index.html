<html><header><meta charset="utf-8"><title>跟圈外女友分手李治廷范冰冰拍拖遊布吉</title></header><body><h1>跟圈外女友分手<br>李治廷范冰冰拍拖遊布吉</h1><p>范冰冰貴為一線女星，經常現身國際影展，有錢有地位，近日她和李治廷因合作演出電影《一夜驚喜》傳緋聞，兩人例牌否認，但有網友在微博透露目擊范冰冰和李治廷到布吉拍拖，男方更錫了女方一啖。<br>上月網友「普吉島的小海星」在微博留言：「范冰冰和《一夜驚喜》男主角（指李治廷）在我最愛的這家Tunk-Ka咖啡吃飯呢，加上保鑣有六人，保鑣不允許拍照，在普吉（布吉）的朋友準備好相機和范冰冰女神偶遇吧（要悄悄拍，不然保鑣大叔強行刪除照片）。」這位網友更聲稱見到李治廷在晚飯中，情不自禁錫了范冰冰額頭一啖。接着再有網友爆料指兩人各自坐不同飛機往布吉，范冰冰在內地直飛布吉，李治廷則從福建出席完活動後返港，再由香港轉機往布吉。</p><p>「我同佢關係幾開心」
</p><p>據知最近和圈外女友分手的李治廷，前晚到中環出席雜誌頒獎禮，有記者錯問李治廷是否和李冰冰拍拖，他斬釘截鐵說：「我冇同李冰冰拍拖。」記者即更正是范冰冰，李治廷態度180度轉變，甜絲絲說：「我哋係好close朋友，私下係好開心，我同佢嘅關係幾開心。」即是否拍拖？李治廷想了幾秒尷尬答：「唔知，唔講。」即是拍拖？他支吾以對：「咁又唔係，只係唔需要樣樣嘢咁講，我𠵱家搵到個幾開心嘅狀態，好值得珍惜嘅嘢。」是否姊弟戀？他坦言：「現實接受，愛情唔好受規限，有愛情嚟到要珍惜。」 <br>兩人何時開始？李治廷忽然改口：「你哋係咪諗多咗？」有否發展機會？他說：「好難講，我哋明明係friend，咁講好尷尬，總之如果我喺北京會搵佢食飯傾偈。未合作前已欣賞佢，好靚好高高在上，合作後用更多層次去欣賞佢。」<br>採訪：丁寧、張俊銘<br>攝影：黃文偉</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 </p></body></html>