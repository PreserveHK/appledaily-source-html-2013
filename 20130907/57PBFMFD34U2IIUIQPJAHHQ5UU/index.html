<html><header><meta charset="utf-8"><title>是我小時候：蔚雨芯12歲成魔</title></header><body><h1>是我小時候：蔚雨芯12歲成魔</h1><p>蔚雨芯（Rainky）憑32D魔鬼胸突圍而出，引死不少戀胸宅男，但原來小時候的她是一名醜小鴨，媽咪還幫她剪了個冬菇頭，似足煲蓋，令她難過到哭。家教甚嚴的她直到12歲才獲得自由，更開始學習扮靚。<br>撰文：林妃</p><p>現年20歲的蔚雨芯毫不吝嗇身材，憑天賦本錢迷死不少宅男，不過小時候的她卻是醜小鴨，她自嘲說：「細個好醜樣，有次媽咪幫我剪冬菇頭，好似成個煲蓋咁，激到我喊！好在12歲開始變靚。記得小學二年級時，仲有個六年級哥哥話鍾意我，成日撩我傾偈，真係嚇親我。」</p><p>唔准出夜街</p><p>越大越靚的蔚雨芯，坦言自小就貪靚，她說：「讀書時試過因為髮夾太閃俾老師捉，又試過偷偷將校裙夾起唔冚過膝頭，不過年年操行我都攞A㗎，因為我好乖會聽老師話，細個又好鍾意幫人做嘢。」</p><p>小時候家教甚嚴，被父母嚴禁去夜街，蔚雨芯說：「讀書時只係試過同學校去露營，平日唔會落街玩，因為爹哋媽咪唔畀我去夜街，佢哋管教好嚴，夜晚10點前我就要瞓覺，一定要做晒功課至准玩，規定每日只可玩一粒鐘電腦，又唔畀食薯片，直至12歲先自由啲。」</p><p>蔚雨芯只有一個弟弟，自小就跟弟弟玩耍，性格也變得有點男仔頭，她說：「細個我鍾意玩芭比，但大大吓就同細佬玩機械人、數碼暴龍，試過有次媽咪講緊一個重要電話，我同細路喺隔籬玩到癲，嘈住媽咪傾偈，激到媽咪打咗我哋幾巴掌。」</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 </p></body></html>