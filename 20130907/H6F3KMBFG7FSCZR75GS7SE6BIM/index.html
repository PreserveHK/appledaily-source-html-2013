<html><header><meta charset="utf-8"><title>「緣份嚟擋都擋唔住」城城升祺　與Lynn同級</title></header><body><h1>「緣份嚟擋都擋唔住」<br>城城升祺　與Lynn同級</h1><p>郭富城與熊黛林（Lynn）分手後，先後與苟芸慧及內地嫩模葉熙祺傳緋聞。前晚城城與何韻詩、Jessica C.等在啟德郵輪碼頭出席新車發佈會時，首度開腔回應與葉熙祺的緋聞。城城獲贈一部約值四百萬元的Audi R8系列車，心情大靚的他笑言是品牌的「VVIP」。問到香車會載哪位美人？他笑說：「近來太多不實報道，我想回應一次，以後唔再講。緋聞睇完就算，唔好太過份！」問到二人關係？城城將葉熙祺升格與Lynn同級：「係朋友，係朋友圈入面認識嘅朋友。」</p><p>懶理被取消關注</p><p>城城如此大方回應，未知是否跟以前Lynn一樣逐步公開關係，有指送鑽戒向葉求婚？他說：「對方已發聲明，話係不實報道。」但對葉是否想借他上位等問題，城城只說不方便評論：「緣份嚟擋都擋唔住，目前冇拍拖，緣份到一定同大家分享。」有指Lynn在微博取消對他的關注，城城說：「冇睇，冇乜所謂，最重要開心！」阿詩表示個唱會有嘉賓，但未肯透露是否緋聞女友鄧九雲。</p><p>另一邊廂，Lynn昨晚於中環出席連卡佛活動，見她明顯消瘦，但她卻自稱肥了4、5磅，並稱無暇看報道：「唔得閒睇無謂嘢。」有指葉熙祺承認與城城拍拖半年，似乎與Lynn 4月分手時間交叠，問是否出現第三者？她低頭苦笑說：「要問番當事人，有好多原因，再講都無謂，改變唔到啲乜嘢。」對葉熙祺不停在微博挑機，Lynn表示不想對號入座，問是否取消關注城城？她說：「唔答喇。」問可接受一腳踏兩船？她說：「唔鍾意同人爭，係我會退出！」<br>而葉熙祺前日於微博上載軍look照，並留言：「看到我的搶（槍）了嗎？」恫嚇無中生有的報道。至於苟芸慧昨日於銅鑼灣出席活動時表示，希望與葉熙祺合作。對於葉曾自爆收過城城禮物，苟姑娘即說：「我梗係冇！」二人合襯？她說：「呢啲係佢哋嘅事。」<br>採訪：胡比、王連連、譚倩宜<br>攝影：陳慧安、陳志嵐</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 </p></body></html>