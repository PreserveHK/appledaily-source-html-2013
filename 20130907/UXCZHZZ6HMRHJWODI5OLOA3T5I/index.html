<html><header><meta charset="utf-8"><title>Old news is so exciting：葉璇熊倪霧水情緣</title></header><body><h1>Old news is so exciting：<br>葉璇熊倪霧水情緣</h1><p>跳水王后郭晶晶早排幫霍家生咗個乖孫，諗起霍啟剛手震震幫囝囝換片個樣，既搞笑又溫馨囉。其實奧運情緣又點止一單吖，當年葉璇代表無綫去採訪雅典奧運，喺唔夠一個月就同跳水名將熊倪極速撻着，都轟動一時。<br>事發喺04年嘅9月，香港例行公事搞埋晒啲乜乜「京港同心迎奧運」活動，而身為奧運跳水金牌選手嘅熊倪，就當然要出席啦，因為順便會一會佳人嘛。熊倪都好進取㗎，來港期間一得閒就爭取時間同葉璇見面，食飯、high tea、卡拉OK樣樣齊，仲不避嫌結伴睇劉華演唱會㖭。熊倪臨走嗰日，葉璇仲特別抽時間送行，只見兩人依依不捨，到入閘前一刻，兩人仲嚟個goodbye kiss，認真冤氣。點知轉頭唔夠兩個月，葉璇突然同記者講話唔想再提熊倪呢個人，戀情迅速玩完，套老夫子一句真係耐人尋味，但葉璇憑借呢段緋聞，接job都接到笑。<br>撰文：阿Wow</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 </p></body></html>