<html><header><meta charset="utf-8"><title>職場慧眼：<br>搵笨做Intern - 張慧敏</title></header><body><h1>職場慧眼：<br>搵笨做Intern - 張慧敏</h1><p>「我認為internship是對大學生的終極搵笨，大學盲目鼓吹灌輸錯誤訊息，說甚麼工作經驗寶貴，其實賣學生豬仔，我完全不覺有何存在價值！講到底只是狼狽為奸，僱主們能以最低工資就可以聘用我們大學生做廉價勞工，他們當然高興都來不及積極配合。講起都火滾！」<br>你火滾？我的火肯定比你更滾！小朋友你何德何能竟敢如此狂妄自大？你有些甚麼可以被僱主搵笨？又沒有人揸槍強迫你去做，不喜歡可以不做，你在發甚麼神經？廉價勞工你有資格做得來？<br>廢話少講，單一個「勞」字你就做不到啦！況且你有絕對自主權揀僱主，當然對方亦有權拒絕你，但當中何來涉及剝削成份？大學學生事務處四處奔波聯絡不同企業大小公司僱主，為學生找實習機會，你以為很輕鬆很容易？你以為僱主會倒履相迎？實情係畀面大學硬啃而已！你不識好歹不懂感恩還好意思出口傷人，侮辱自己還要影衰大學！<br>連最基本的尊重都沒有，以你這樣的思想態度做intern肯定出事，最後還不是要大學幫你執手尾？放條生路畀大家行好嗎？這些年來僱主們「中伏」的經驗，應承了返工最後無影無蹤，電話都冇一個交代通知；鍾意返就返，不高興就失蹤；遲到早退是例牌兼老奉，見過鬼僱主還不怕黑？日後想搵僱主支持都難。<br>就以你們學生嫌棄「冇嘢學」的小事影印為例，send個file要你影印，影印機你識用嗎？紙的底面你識分嗎？雙面影印點影？檔案內的圖則是橫看還是直？影完要做binding左右margin點set？<br>花錢事小，花時間花心機教一些根本無心向學的人事大。小朋友，究竟是誰在搵誰的笨？<br><br>張慧敏<br> http://www.facebook.com/HKcareerdoctor </p></body></html>