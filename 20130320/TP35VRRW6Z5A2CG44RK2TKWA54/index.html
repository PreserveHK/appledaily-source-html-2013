<html><header><meta charset="utf-8"><title>星遊記：張暖雅做柬埔寨女王</title></header><body><h1>星遊記：張暖雅做柬埔寨女王</h1><p>𡃁模活躍於炎夏，去年彈出的暴乳𡃁模張暖雅當然高呼我愛夏日長，她早前到柬埔寨私人小島Song Saa Island度假。張暖雅日日出動三點式，倒瀉D奶吸睛。張暖雅坦言這次豪花三萬元旅費，換來在島上女王式享受，24小時任飲任食。<br>撰文：比華利</p><p>擁豐滿身材的𡃁模張暖雅日前出埠充電，她選擇如世外桃源的柬埔寨私人小島Song Saa Island度假，享受海天一色的美景。張暖雅盡情享受陽光與海灘，當然要將三點式泳衣晒冷，她搞笑說：「我啲泳衣放喺衣櫃成個冬季，今次去熱辣辣嘅小島，當然要帶多幾套靚泳衣去騷一騷。」</p><p>張暖雅捨棄港人旅遊熱點泰國布吉和馬爾代夫，選擇冷門的Song Saa Island，她說：「係同行朋友推介，呢度係一個私隱度好高嘅小島，島上嘅酒店都係得廿幾間房，我哋一check in就得到女王式嘅招呼。」</p><p>花三萬元旅費</p><p>張暖雅指酒店係包住客24小時room service任叫任飲兼任食：「服務好周到妥貼。」張暖雅表示最愛大廚即點即製的薄餅，即使減肥也忍不住狂食。</p><p>除享盡美食外，張暖雅也極力推介酒店沿海興建的泳池，她說：「喺池邊浸水，真係好似處身海中央咁爽㗎！另外必要介紹大家去玩浮潛，就算我怕水，都着救生衣去玩，好安全，浮潛賞魚真係一大樂事。」<br>問到這次女王出遊豪使多少錢？張暖雅說：「因為我哋撞正公眾假期，所以貴咗少少，機票連酒店要三萬蚊，我當獎勵自己。」<br><br>去邊度：柬埔寨<br>玩幾耐：五日</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>