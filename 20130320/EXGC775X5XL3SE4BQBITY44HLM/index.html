<html><header><meta charset="utf-8"><title>古仔俾火燒留傷疤</title></header><body><h1>古仔俾火燒留傷疤</h1><p>香港國際影視展昨日繼續在灣仔舉行，杜琪峯、韋家輝、古天樂及林家棟等為《毒戰》出席記者會。在戲中演毒販的古仔表示在泰國還在拍《掃毒》，他說：「拍咗三個星期戲，每日要飲成十公升水，搞到又瘦又黑，仲有工作人員頂唔順中暑。」<br>之後，古仔再與李心潔及導演彭氏兄弟為電影《逃出生天3D》出席記者會，兩位主角均表示拍攝現場氣溫太高，試過埋位不到五秒就衝離現場。古仔說：「導演接戲前同我講話冇火，點知去到現場熱到甩肺，試過塌佈景好在走得切。」古仔自言小時候因為玩燈籠導致全身衫着火，腳眼留有一道疤痕。<br>採訪：藍文浩<br>攝影：陳順禎、陳俊強</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>