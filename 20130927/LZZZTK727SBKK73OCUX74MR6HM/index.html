<html><header><meta charset="utf-8"><title>隔牆有耳：A貨黃大鈞　偷相徵婚 - 李八方</title></header><body><h1>隔牆有耳：<br>A貨黃大鈞　偷相徵婚 - 李八方</h1><p>雖然脫離咗主播行列，但跳入品酒界嘅黃大鈞，人氣似乎仲好高，否則點會被人盜用身份去徵婚？話說有網民近日喺內地一個徵婚網站，發現網名「男大當婚」嘅「黃大鈞」，自稱35歲，要搵女伴，「相貌自評」為「成熟魅力型」，甚至表明「當戀人向我提出發生婚前性行為時，我會隨心而行，如果感情很穩定，那麼我不會介意」。<br>由於貼咗唔少大鈞單人照，八方都誤以為已婚大鈞咁曳曳？但細心睇落就發現，呢位大鈞嚟自「廣東深圳」，原來又係「山寨版」。<br>正版大鈞對此「得啖笑」，相信啲相係喺佢微博盜取，仲話好多資料都唔啱，例如佢唔識整車，「話我（身高）174cm，其實我有183cm」。至於山寨版唔介意婚前性行為，正版貨點睇：「已經收咗山，結咗婚，唔識答。」</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>