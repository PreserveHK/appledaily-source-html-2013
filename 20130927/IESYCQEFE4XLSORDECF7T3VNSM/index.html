<html><header><meta charset="utf-8"><title>蔡瀾檳城迷幻記</title></header><body><h1>蔡瀾檳城迷幻記</h1><p>【亂噏24第12集】酒逢知己千杯少，難得與陳淑莊（Tanya）和黎智英（肥佬黎）把酒盡興，蔡瀾完全放下戒心，自爆當年隊大麻、泡椰子酒浴的風流往事，儼如另類的蔡瀾嘆世界！《亂噏24》足本版逢周四晚上11時播出，可在 http://bit.ly/appletalk24重溫。 <br>撰文：馮國康、Sidekick<br><br>上星期觀眾看到陳淑莊最真性情一面，今集則由蔡瀾引領高潮，可謂絕無冷場。 <br>Tanya提到早前與朋友遊覽馬來西亞檳城，參觀當地的榴槤園。蔡瀾勾起了檳城的舊記憶，就是人生第一次吸大麻！他說：「第一次試大麻喺檳城，嗰陣時合法㗎，叫ganja。（印度文）」已有些少hyper的蔡瀾，慢慢細訴當日境況，他參觀完極樂寺，坐三輪車返酒店，見三輪車夫在烈日當空下仍笑意盈盈，便問：「Why？」說時遲、那時快，三輪車夫遞了一支大麻煙給他，蔡瀾笑說：「好似坐喺一嚿雲咁樣！」逗得Tanya失控狂笑。</p><p> 遊日遇索「朱茵」
</p><p>到後來美國嬉皮士文化（hippie）盛行，馬來西亞政府發現marijuana原來是ganja，即時禁了，看得出蔡瀾有點失望。他又記起以前那些修路的印度苦工，雖然收入寒微，但窮有窮風流，皆因每天收工後除獲發工資，另加三支大麻和椰子酒任飲！蔡瀾眉飛色舞說：「飲完喺你肚裏面發酵，你唔醉都好難！」最瘋狂一次，是一大班朋友帶齊「架生」，到酒店泡椰子酒浴，啖啖美酒認真唔講得笑！他作陶醉狀說：「咁樣浸喺度（飲），不知幾過癮！呢個係我人生過癮之一！」<br>蔡瀾繼續分享他的帶團趣事，其中到過日本一間鄉村酒店，令他樂不思蜀：「個老闆娘好靚，好似朱茵咁樣！永遠唔老㗎！」Tanya連忙掩嘴狂笑，肥佬黎因反應過大而倒瀉茶，幾乎忘記要去檳城吃榴槤：「為咗朱茵都要去喎！」索老闆娘固然是賣點，但其男友的高超廚藝才是精髓，蔡瀾更嚐過完全無腥、兼有青瓜味的香魚：「佢將啲魚放喺麵豉湯裏面，一熟就畀你一碗，你就食魚飲麵豉湯！」肥佬黎和Tanya異口同聲表示跟蔡瀾吃喝玩樂是人生一大快事。</p><p>蔡瀾嘆過珍饈百味，由他寫食評最具公信力，有食肆老闆索性將其食評剪報張貼店舖每一角落，以吸引客人光顧。能獲蔡瀾垂青，照理無上風光，偏偏有人警告他「咪亂寫」，原來今次蔡瀾要寫壹傳媒飯堂食評！肥佬黎擰擰頭說：「大鑊喇呢次！」因心裏有數飯堂有「幾好食」。肥佬黎偶爾會幫襯，但只叫叉雞飯，因對其他食物冇信心：「啲雞都同以前差好遠，雪到有啲霉霉哋！」蔡瀾訪問過員工，十居其九認為飯堂「難啃」，肥佬黎笑說：「第十個short㗎我諗！」講完笑後嘗試為飯堂解釋，稱飯堂難控制食材多少，變相難確保食材新鮮。</p><p>連累好食店執笠 
</p><p>當然，蔡瀾寫食評出發點是為改善食物質素，並非要人烏紗不保，但拖累到人的情況時有發生。肥佬黎憶起有次在台灣寫食評，卻連累老闆結業，他說：「趙少康介紹我去一個賣燒餅嘅舖，嘩好食到飛起。咁我寫啦，寫完之後，嗰條友執咗笠！點解？因為好多人去，佢自己有咗抑鬱症，太緊張，之後執咗佢。累死咗佢㖭！」原來好的食肆，還要懂得應付客人突然暴增的情況。</p><p>後記：陳淑莊論盡前輩</p><p>人說酒後吐真言，在節目尾聲訪問Tanya對兩位前輩的感覺，才算最準。「肥佬係好得意嘅人，永遠都係打唔低。」她以早前有狂徒焚燒《蘋果日報》、肥佬黎又被恐嚇為例，認為他懂得選擇甚麼值得「攬住唔放」，甚麼放低了也不後悔。她又欣賞對方明白自己立場，縱使家人安全受威脅，但仍能一笑置之，這種豁達她自嘆不如。<br>至於老朋友蔡瀾，Tanya大讚他是「最好的飯腳」：「一來唔會有悶局，二來你會覺得好開心。」不過飲飲食食還是其次，Tanya在其身上所學到的處世之道，是幾多餐美食都不能比擬。散席前，肥佬黎豪氣地跟Tanya約定：「下次我哋兩個受你訪問！」屆時觀眾又有好戲睇。</p><p>迷幻天堂　港客匿檳城食大麻 <br> http://bit.ly/talk241201 <br><br>家人受恐嚇　肥佬無悔堅守立場<br> http://bit.ly/talk241202 <br><br>殖民地手段　英國佬最精治人<br> http://bit.ly/talk241203 <br><br>噴水3D　蜜桃再次成熟時<br> http://bit.ly/talk241204 <br><br>飲食業古惑推銷　港市民中招<br> http://bit.ly/talk241205 <br><br>朱茵旅館　男女同泡溫泉<br> http://bit.ly/talk241206 <br><br>港飯堂難哽　九成打工仔呻苦<br> http://bit.ly/talk241207 <br><br>靠性格上位　夏蕙BB成萬人迷<br> http://bit.ly/talk241208 <br><br>嚇壞的士佬　陳淑莊港台錄影爆粗<br> http://bit.ly/talk241209 <br><br>鵬菲離婚　揭名人感情空虛<br> http://bit.ly/talk241210 <br></p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>