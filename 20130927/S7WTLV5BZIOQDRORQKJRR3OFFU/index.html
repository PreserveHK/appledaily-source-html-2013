<html><header><meta charset="utf-8"><title>隔牆有耳：周融狂擦鞋　姜瑜冧晒 - 李八方</title></header><body><h1>隔牆有耳：<br>周融狂擦鞋　姜瑜冧晒 - 李八方</h1><p>美國駐港總領事夏千福頻頻落區，親民形象好評如潮，現任外交部駐港特派員公署副特派員姜瑜，以前做外交部發言人時不苟言笑，噚日出席新聞界國慶酒會後滿場飛好親民，同𠵱家喺迪士尼打工嘅環境局前政助蔡少綿、傳媒人楊建興、記協主席岑倚蘭、幫港出聲發起人周融等不停吹水。<br>其中幫阿爺打壓和平佔中上位嘅周融，見到姜瑜時特別識做，大讚姜瑜外表後生，令姜瑜笑到更加見牙唔見眼。但姜瑜始終好口密，全程拒絕回應記者問題，被問到對夏千福言論有何看法時，只說「今天不說這個了」，就快閃離開。</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>