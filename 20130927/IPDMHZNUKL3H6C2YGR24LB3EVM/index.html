<html><header><meta charset="utf-8"><title>隔牆有耳：ifc有法國殿堂級影樓畀$100即做國際巨星 - 李八方</title></header><body><h1>隔牆有耳：ifc有法國殿堂級影樓<br>畀$100即做國際巨星 - 李八方</h1><p>法國殿堂級影樓Studio Harcourt Paris同ifc商場合作，喺ifc中庭整咗棟「迷你版影樓」，除咗展出22張由影樓拍攝嘅名人肖像黑白相外，仲有三部即影即有相機，只需100蚊，你就可以化身國際巨星兼攞走靚相。</p><p>出名玩電影黑白光影</p><p>Studio Harcourt Paris創立於1934年嘅巴黎，係著名女攝影師Cosette Harcourt同Robert Ricci嘅心血結晶，出晒名大玩電影嘅黑白光影，捕捉人物輪廓。<br>影樓首席執行總監Catherine Renard話畀八方知，影樓起家時主要拍攝全家福，之後多數為著名電影嘅角色拍照。一般人去巴黎搵佢哋影相，一輯相要2,000蚊歐羅（約2萬港元）。<br>今次喺ifc展出嘅22位名人相片，包括咗港人熟悉嘅范冰冰、任達華同埋黃秋生。影樓入面有三部即影即有黑白相機，只需畀100蚊，就可以影番張扮超級明星。印出嚟張相有10cm乘15cm咁大。展覽今日至下月13日舉行，朝10晚10。</p><p>名人肖像展精選</p><p>＊數字為拍攝年份<br><br>mailto:pf_lee@appledaily.com</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>