<html><header><meta charset="utf-8"><title>陳少寶棟篤騷灑鹽　向黃霑致敬</title></header><body><h1>陳少寶棟篤騷灑鹽　向黃霑致敬</h1><p>縱橫樂壇和電台數十年的陳少寶，將於下月舉行4場「陳少寶Show Quali之笑料回收」，首次開棟篤騷的他，希望照顧被忽略的45歲以上觀眾群，取名笑料回收是別有用心，他寸嘴說：「攞以前嘅嘢，笑今日好多嘢不知所謂，《低俗喜劇》都收得，真係離晒譜，原來𠵱家啲人唔鍾意高級，鍾意低俗。」<br>明年60歲的陳少寶，食鹽多過很多人食米，雖然電影《低俗喜劇》獲90後激捧，但卻不是50後的陳少寶那杯茶，他坦言：「我唔係好鍾意呢部戲，真係好無聊囉，好似《一路向西》好多人覺得個名抵死，對我嚟講，點抵死得過以前鹹戲名《我很醜但我很持久》、《插班女生》喎，當年黃霑講過香港最不文部門叫民政司署（聞正私處），呢啲先笑到你趴街。」</p><p>爆王菲秘密</p><p>所以陳少寶的棟篤騷會向已故鬼才黃霑致敬，亦會講他在樂壇多年，對音樂的情意結，當年一手捧紅張國榮（哥哥）、王菲、Beyond的他，卻不想在棟篤騷多提哥哥和黃家駒，陳少寶說：「可能我係當局嘅人，唔覺得有乜好笑，佢兩個真係好傷感！如果要講咪講阿菲，佢當年點解去美國？去咗美國點解又咁快返嚟？呢個故事好得意，到時會講畀大家知。」<br>採訪：余燕儀<br>攝影：陳慧安<br>場地提供：Giormani Of Mega Box</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>