<html><header><meta charset="utf-8"><title>胡定欣黃金十年</title></header><body><h1>胡定欣黃金十年</h1><p>作為女演員，一姐之位有誰不想高攀？別人也總喜歡為演員安上第幾線來定她們的價值。但對胡定欣來說，她根本不在乎排第幾線，只在乎觀眾眼中的胡定欣是誰。早前播完的無綫劇《衝上雲霄II》，剛好見證胡定欣加入娛圈十年的蛻變，歲月磨練令她由閒角當上女配角，成績總算有目共睹。<br>撰文：卓寶花</p><p>回顧入行十年，胡定欣百感交集，當年還是一臉稚氣，加入無綫拍劇，首個劇集就是《衝上雲霄》；今年入行十周年，在《衝II》再演CoCo，劇集叫好叫座，定欣淡淡然說：「以前演戲有好多懶音，經過咁多年點都有進步，連自己睇番兩輯《衝》劇比較，覺得定欣長大成熟咗。」</p><p>慶幸廣結人緣</p><p>做藝人最有滿足感，除了是成績及獎項外，觀眾真正認同才是最直接的強心針，正如劇集播出後的民意反應，不論是好是壞，都反映了有捧場客，近日定欣發覺自己廣結人緣：「套劇本身受歡迎，我個角色有爭議性，發現劇集出街之後，我得到最多嘅係人緣。」</p><p>定欣花十年經營事業，建立形象，去年憑《拳王》飾演啞女獲得無綫萬千星輝頒獎典禮最佳女配角獎，最近在新劇《貓屎媽媽》和《食為奴》，漸漸邁向一線花旦之位，定欣說：「唔想將位置同角色質素拉埋嚟諗，有時配角可能發揮仲大，好多傳媒問我仲係二線或者未係擔正，會唔會唔開心？呢個問題我唔想再考究，不如大家唔好將我刻意定喺乜嘢線，睇番胡定欣表現成點，乜嘢線同表現係兩回事，呢條線其實好死，你心目中覺得我係女主角就夠，好過畀啲乜嘢線我，我表現唔到。」</p><p>重演技有發揮</p><p>經驗和時間累積，令胡定欣捉到方向，體會到觀眾緣十分重要，但她卻有別於其他女藝人，十年內演的角色都偏向不討好，她說：「通常起步係做入屋角色，但我一早已經做晒唔討好角色，《巾幗梟雄之義海豪情》個衰女包啦、《銀樓金粉》都係有發揮嘅奸角，一係唔做，一做就要做最奸，但CoCo角色出街後，又有人想睇我做反派，要不斷令自己轉型。」<br>髮型：Matt Chiu of Xenter<br>化妝：Jessica Chan<br>服裝：Izzue Collection<br>場地提供：RedMR紅人派對（皇室堡）</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>