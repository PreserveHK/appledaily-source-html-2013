<html><header><meta charset="utf-8"><title>求驗客手記：那不勒斯出T「巴神好臭呀」</title></header><body><h1>求驗客手記：<br>那不勒斯出T「巴神好臭呀」</h1><p>（哀）巴洛迪利去到邊都係主角，佢嚟到AC後，繼續做意國足壇風頭人物，好似喺拿玻里嘅所在地那不勒斯，諷刺巴神嘅T恤（圖）賣到成行成市，最新呢件上面印住：「AC嘅球迷，想漂白巴洛迪利係冇可能㗎嘞，佢永遠都散發住臭味。」早前AC對拿玻里場聯賽後，佢又腦殘，走去鬧球證，搞到完場都要拎紅牌，被追罰停賽3場。前曼城領隊文仙尼以前當巴神契仔，佢提點巴神如果唔控制吓自己啲脾氣，去到邊都會失敗。</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>