<html><header><meta charset="utf-8"><title>嘉欣讚李秉憲有男人味</title></header><body><h1>嘉欣讚李秉憲有男人味</h1><p>韓國型男李秉憲、宇宙最強的甄子丹、張智霖聯合大美人李嘉欣等昨晚現身麗思卡爾頓酒店，出席腕錶品牌Franck Muller晚宴。憲哥昨日中午到港，有十多名粉絲守候，不過他從另一閘口抵達，與粉絲緣慳一面，他之後即到錶行買了價值50萬情侶錶給太太。新婚的憲哥受訪時表示逗留香港一天：「太太沒有來，她很忙，我在韓國都有動作片要準備，需要很多訓練。」提到有興趣與香港影星合作，他表示：「成龍是我好兄弟，一個好朋友，he is my hero，甄子丹我都好欣賞，第二次見面，會同他傾有否合作計劃。」<br></p><p>嫌囝囝粗魯</p><p>嘉欣昨晚偕老公許晉亨現身，她表示首次見憲哥，覺得韓國男士特別有男人味：「之前見過車勝元，韓國男士可能服過兵役，身形都睇得吓。」問她會否要囝囝Jayden試軍訓？她笑言：「個仔𠵱家已經係軍訓，之前幫佢做過測試，拎我哋三個人身高做測試，佢將來有六呎六吋高，打過折都有六呎四吋都OK，不過爺爺、嫲嫲都好驚，驚佢生活唔方便。」<br></p><p>嘉欣笑言未夠三歲的Jayden已是一個好man的小朋友：「佢唔鍾意會擺出好硬淨嘅樣同批踭，係一個運動小子，同我唔夾，佢爹哋斯文，成日同佢講唔好粗魯，做番gentleman，佢仲有幾個月就三歲，希望佢gentleman多啲。」<br>此外，問到張智霖有否留意太太袁詠儀在即將播出的《最佳女主角》中，提及昔日與城中富豪交往一事，他說：「佢回答講緊一般正常關係，發生過唔開心事，我唔能夠更早識佢保護佢，我唔係乜嘢新鮮蘿蔔皮，唔係聖人，點要求人完美。」問到他可介意太太的過去？他說：「唔會介意，每個人都有過去，更加珍惜對方，事無不可對人言，過去重要，建構人生，唔可以抹煞。」<br>採訪：盧妹、王崇穎、陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>