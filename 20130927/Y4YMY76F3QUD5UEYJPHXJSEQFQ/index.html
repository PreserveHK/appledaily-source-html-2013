<html><header><meta charset="utf-8"><title>周美欣暢泳被趕勁冇癮</title></header><body><h1>周美欣暢泳被趕勁冇癮</h1><p>加拿大出生的周美欣（Lorretta），是07年香港小姐季軍，但大前年約滿無綫後未有續約，加入寰亞唱片做歌手，日前她於赤柱游水划艇練氣。<br>當日周美欣先與唱片公司工作人員於赤柱嘆咖啡，其間她一直玩手機，又與同事傾談新碟的宣傳工作。之後二人徒步到附近的香港水上活動拓展中心，周美欣先到天台曬太陽，之後又親手搬獨木舟落沙灘，看來是熟客。<br>三十分鐘後，周美欣將獨木舟划回岸邊，一直身穿背心短褲的她，趁冇人發現即脫去背心及短褲，然後「雞咁腳」跑落水。雖然她已避開現場人群，但仍被玩滑浪風帆的男士認出搭訕，轉頭又被救生員驅趕，指現場不宜游泳，故落水短短十分鐘就冇癮上水。</p><p>上水即掩胸</p><p>上水時，周美欣終發現記者，即笑笑口雙手掩胸跑入水上活動中心，更衣後才說：「11月出第一隻EP，所以一得閒就爬獨木舟同游水練氣，希望唱歌表現好少少，唔會唔夠氣！」<br>採訪：藍文浩<br>攝影：黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>