<html><header><meta charset="utf-8"><title>Food Express：CaliBurger進駐　嘆脆皮巨牛</title></header><body><h1>Food Express：CaliBurger進駐　嘆脆皮巨牛</h1><p>風吹咗好耐，也裝修咗成個幾月，嚟自美國加州嘅CaliBurger，終於喺灣仔軒尼詩道開咗本港首間分店。CaliBurger喺美國、中國、德國、菲律賓等地都有分店，雖然係連鎖式經營，但食物全部即叫即整，一啲都唔Hea。噚日一開張，當然要先試為快，首先點咗Signature嘅雙層牛肉芝士漢堡，整個包身鬆軟有彈性，包邊仲會脆脆哋，而漢堡扒肉質鬆軟Juicy，連蔬菜同番茄都好新鮮，千島醬汁更加唔講得笑，完全起到畫龍點睛作用。但對我呢啲細食女仔嚟講，實在太大份，KO一半已經飽飽哋，但見到佢嘅加州風味薯條，幾飽都忍唔到口，薯條本身質素唔錯，淋上類似千島醬汁、芝士同洋葱粒，簡直邪惡到極點，不過略嫌薯條唔夠肥仔，如果粗啲口感會好啲。<br><br>查詢：2696 9008<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>