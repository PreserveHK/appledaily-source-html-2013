<html><header><meta charset="utf-8"><title>洪欣懷孕　賀蔡少芬童裝開張</title></header><body><h1>洪欣懷孕　<br>賀蔡少芬童裝開張</h1><p>蔡少芬（Ada）與友人合資七位數成立的童裝品牌「童夢工場」，昨日在金鐘Harvey Nichols登場。Ada與老公張晉帶同兩女兒現身，好友吳啟華、陳慧珊、毛舜筠、宣萱和姚瑩瑩等到賀，洪欣與老公張丹峰結伴前來，即場宣佈有五個月身孕，喜上加喜。<br></p><p>有咗五個月</p><p>42歲的洪欣09年與年輕11載的內地演員張丹峰結婚，她與前男友莫少聰所生的兒子張浩鋒現已13歲，昨日張丹峰全程傍實肚凸凸的洪欣，洪欣直認有喜說：「有咗五個月，未知仔定女，我打算喺香港生。我肥咗十幾磅，之前三個月嘔到黐線，未試過咁辛苦，嘔完肚餓，但食唔到嘢，聽到食物兩個字都想嘔。」<br>洪欣指現時已好轉，問到老公有否學湊BB時，她說：「未呀，老公緊張我身體狀況多過其他。呢胎會開刀，我會全面停工待產。」<br>Ada昨日跟老公及大女楚兒齊齊穿上桃紅衣服，楚兒並行catwalk示範童裝。抱住細女信兒滿場飛的Ada笑說：「希望生意越做越大，開多啲分店同埋上市。」<br></p><p>繼續返內地</p><p>日前Ada在內地商演時發生疑似被綁架事件，她說：「今日唔想提唔開心嘅事，會交畀律師同經理人處理。」會否繼續返內地工作？她說：「會，唔返會蝕㗎喎！」她稍後便會到內地工作，但沒計劃請保鑣。<br>採訪：卓寶花<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>