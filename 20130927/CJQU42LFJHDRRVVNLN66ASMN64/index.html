<html><header><meta charset="utf-8"><title>隔牆有耳：康泰太子爺　豪擺婚宴 - 李八方</title></header><body><h1>隔牆有耳：<br>康泰太子爺　豪擺婚宴 - 李八方</h1><p>康泰旅行社董事總經理黃進達（Jason），噚日同拍拖8年嘅女友陳婷婷（Tania）拉埋天窗，仲喺灣仔會展筵開百席宴請親朋戚友，唔少政界中人，例如鬍鬚曾、田少、岳少同金勞詹都有畀面出席；呢對新人仲向八方分享，早前喺泰國同韓國影嘅甜蜜婚紗相㖭。<br>如果要數現場最興奮嗰位，可能係榮升新老爺嘅黃士心喎。事關八方見佢全日笑到四萬咁口，怕且對呢位新抱仔相當滿意。新老爺話呀，夫妻相處之道猶如畫畫，要由淺畫到深；至於恨唔恨抱孫？佢就叮囑阿仔，噚晚唔該努力啲畫畫。相信Jason都唔會怠懶嘅。</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>