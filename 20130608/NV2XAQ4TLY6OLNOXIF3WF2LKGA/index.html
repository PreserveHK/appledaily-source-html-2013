<html><header><meta charset="utf-8"><title>是我小時候：千語BB禁男歲月</title></header><body><h1>是我小時候：千語BB禁男歲月</h1><p>千語BB叫得多，她的BB樣你見過未？吳千語（Karena）是家中獨生女，小時候已標致可人，深得父母疼錫，但這也是父母最頭痛的地方，擔心她被男孩子欺負，所以16歲前的歲月，一直被父母禁止和男孩接近。外表斯文的千語，原來小時候也有調皮一面，試過被礁石割傷大腿，被父母勒令兩年內不准游水。<br>撰文：溫敏芝</p><p>現年19歲的吳千語是家中掌上明珠，天生一副美人胚子，父母當然份外緊張，她說：「細個媽咪嚴啲，爸爸就開放啲，不過比起同年嘅同學，佢哋可以自己搭車、搭地鐵，我就差唔多14歲父母先放心，對我都好保護。」自小在香港受教育的千語，因有親戚在澳洲居住，所以間中會赴澳洲探望親友及報讀暑期課程。</p><p>頑皮傷腿留疤</p><p>像個鄰家女孩的千語，小時候也像男孩般頑皮活潑，試過一次游水導致大腿留下又深又長的疤痕，她說：「嗰次喺海度玩，點知撞到塊礁石，大髀就好似割開咗咁，連骨都見到，嗰時我得8、9歲，自己都好驚。」經此一役，千語的父母對她管得更嚴，之後兩年都要她聽取醫生意見不准游水，慎防海水有細菌。</p><p>千語出道不久即被林峯私有化，問其父母有否不准她太早拍拖？她說：「𠵱家嘅小朋友好早熟，可能12、13歲就拍拖，我嗰時就16、17歲先多啲接觸男仔，因為我係獨生女，爹哋、媽咪驚我俾人呃，希望我帶個男朋友仔返去見佢哋，畀佢哋認識咗會放心啲，我知道𠵱家好多家長都係咁。」</p><p>此外，千語與林峯拍拖後，負面新聞不絕又被指拜金，昨日千語在商台接受訪問，表示認識她的人會知道她不是貪慕虛榮，生活方式沒有因拍拖而改變，自己惟有用時間和工作去證明。<br>千語坦言都驚新聞影響工作，自己睇得多亦覺得煩厭。問她最欣賞男友做甚麼？千語說：「由細到大都鍾意男友有心思，例如親手做啲小禮物咁。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>