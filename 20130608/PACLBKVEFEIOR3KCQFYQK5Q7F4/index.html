<html><header><meta charset="utf-8"><title>報業風雲2：致我們每刻更新的新媒體</title></header><body><h1>報業風雲2：致我們每刻更新的新媒體</h1><p>從報紙走上網絡，按一按即時新聞，最hit的文章，不但有當刻最新的資訊，還會有你在網上論壇發表的文章。香港讀者不再需要一大堆冇立場的新聞，而是有觀點的評論，在面書上一個分享連結，一個讚好，就能表態。議題，不再由傳媒，而是由你發起。今日，你寫咗未？<br><br>記者：陳芷慧　<br><br>攝影：伍慶泉、陳永威</p><p>新聞消閒全即時</p><p>八九十年代，大家對於即時新聞的概念，就是突發新聞。遇有甚麼突發重要新聞，播映中的電視劇一轉，變成主播室畫面。而報館內的記者，就只能急急趕趕地採訪，明天一早各報的頭條就是昨日大家在電視看過的新聞，報章不是鬥快，而是鬥詳細。今天，各報章的對手，變成了網絡，即時新聞不再只報道重要的突發新聞，大大小小各類型新聞在網站上不停更新。《蘋果日報》的即時新聞，更發展至影片文章一同發放，連消閒副刊都「即時」。為何副刊都要即時新聞？答案是，香港人的閱讀習慣改變，無論走路吃飯搭車，永遠亮着智能電話，讀者瀏覽新聞網站比記者更新新聞的頻率更密，因此各式各樣的資訊都需不停更新，即時是最hit，未必是最重要。<br></p><p>公民記者
</p><p>六四過後，打開本報最新的app，即時新聞內最hit的是一篇又一篇網上論壇上關於六四紀念活動的文章。網上論壇不是一件新鮮事，早於十多年前已不斷討論博客、社交網站、討論區等新媒體對傳統媒體的衝擊。然而，發展至今，我們所見的是新媒體帶給報業新生命的延續，而非衰亡。立法會議員黃碧雲曾在本報網上論壇刊登文章：「因為現在讀者的閱讀能力低咗，報紙版面又有限，刊登的文章篇幅較短，唔能夠深入討論議題。在網上刊登的文章篇幅較長，大家就可以深入課題，又可以即時回應。」今日上面書、網上論壇，關於本港政治的文章、連結源源不絕地洗版。黃說：「十年前當大家還在討論香港年輕人政治冷感，原來這十年社交網站等的新媒體將最重要的社會議題變成一種氣候，令用家更關注社會時事，更勇於發表自己意見，人人都成為有質素的公民記者。」人民質素的提升，令傳統媒體不能再處於「我主導」的態度，在傳統媒體的網站論壇上集合大眾的意見，比從前零碎的博客來得更有力量。</p><p>主場新聞：議題網上爆發</p><p>到《主場新聞》的辦公室訪問，他們有位行家向我投訴：「喂，你哋蘋果啲即時新聞真係更新得好快，我哋好大壓力。」「唔係啩！我哋先有壓力，你哋𠵱家連藝術一欄都有埋影片，質素又高，facebook上人人都分享你哋嘅文章。」我笑言。《主場新聞》去年由傳媒文化人蔡東豪、梁文道、劉細良和宋漢生創立，是一個結合社交網站的網上報章。「𠵱家唔再係媒體發放議題，網上議題一出，就會爆發。好似海洋公園飼養海豚嘅議題，係由網上開始先，再到傳統報紙報道。電子媒體與社交網站結合後，其流動性同影響力係傳統媒體唔能夠相比。例如一啲好人好事、小店結業、係由一啲關注呢啲社會民生嘅市民在網上引起大家關注，然後我哋會聯絡呢啲所謂公民記者，靠佢哋攞料幫忙。」《主場新聞》總編輯Mike說。<br></p><p>收入依然係零
</p><p>《主場新聞》一出，就強調「我主場」有立場的方針，相信這亦是未來新聞要走的方向。《主場新聞》有兩個總編，四至五個記者，每天看完各方新聞資訊，工作就是求證，然後作焦點式報道，找人寫評論，給讀者提供一個觀點主場加以討論。「傳統媒體做單獨新聞，榮耀都係五分鐘。因為新聞太多，又冇立場，然後完全被社交網站嘅言論蓋過。反而，我哋要提供一個立場畀讀者，然後佢哋分享每一個文章，將議題更廣泛討論。」不過Mike笑言：「收入依然係零。若將來有資金，應會模仿《Huff Live Post》，設24小時主播室討論社會議題；動畫方面，也許會嘗試用插畫、motion graphic將訊息表達出來，𠵱家外國新聞網站都做緊，相信不久將來其他香港媒體都會仿效。」那報紙必然沒落嗎？「唔覺得咁悲觀，報紙唔會被新媒體取代。早前外國有好多媒體集團倒閉，但要淘汰嘅都淘汰咗。其實，競爭唔係形式，而係內容。」</p><p>特稿：報紙檔絕望嗎？
</p><p>報業轉往網絡發展，前路一片光明。但開報紙檔，無疑是夕陽工業，由全盛時期的2,800多檔，到現在只剩400多檔。最近，報販協會主席主動游說電訊商，於報紙檔安裝Wi-Fi谷人流。「𠵱家報紙檔主要做自由行生意，而且報紙檔佔有地理優勢，自由行知道香港報紙檔有Wi-Fi，四五個人企喺檔面前，自不然就會買吓雜誌刊物。」香港報販協會副主席林長富說。報紙檔由九十年代面對便利店競爭，到千禧年出現免費報紙和網絡衝擊，由減價戰，到政府准許賣貼紙、飲品、利是封，然後09年可以在檔口賣廣告，送紙巾送膠袋乜都送，咁都唔掂？「唔掂。主因係報檔形象唔好，個個都去便利店。九十年代我每天賣600紙，現在賣200紙，顧客唔會因為減價而幫你買。就算可以賣廣告又點，形象唔好，根本冇人落廣告。賣水賣貼紙可以賺幾多？煙商淨係同生意好嘅報檔合作，但好多同行依然擺喺地下賣，邊有人肯買吖！講真，每包煙仔我哋賺三蚊左右，旨在帶旺人流咋。」如此絕望，真的毫無出路？「減價唔係辦法。重點係活化。我希望推行報紙檔活化計劃，搵學生設計一些既實用，又能配合該社區特色的報檔，將報檔變成旅遊點，先至係長遠對策，你覺得呢個活化計劃如何？」</p><p>報業那些年
</p><p>20年代
</p><p>1925年6月5日《華僑日報》創刊，由岑維休創辦，為香港報業史上最悠久報章之一，香港淪陷時因曾淪為日軍喉舌，抗戰勝利後被嘲為「附敵報」，後被《南華早報》收購，1995年虧損停刊。<br></p><p>1925年7月8日《工商日報》創刊。抗戰期間該報堅決抗日，淪陷後拒絕委曲求全，全體員工被迫流亡。</p><p>30年代
</p><p>1938年《申報》從上海遷港出版，10月連載毛澤東文章，宣傳中共抗戰方針廣受重視。<br>1938年8月1日《星島日報》創刊。初期一批左派人士加入，大力宣傳抗戰。亦是殖民地時期最暢銷的報章之一。</p><p>1938年8月13日《大公報》香港版創刊。</p><p>40年代
</p><p>1941年12月《成報》創辦人何文法在淪陷前避走澳門，被迫停刊，日本投降後復刊。</p><p>1948年9月9日《文匯報》香港版創刊。</p><p>50年代
</p><p>1959年5月20日《明報》創刊。</p><p>60年代
</p><p>1960年11月1日「香港第一份柯式彩色印刷報紙」《天天日報》創刊。</p><p>60年代是晚報的黃金時期。60至61年間《新聞夜報》及《南華晚報》先後創刊。</p><p>1969年1月22日《東方日報》創刊。<br></p><p>80年代
</p><p>1981年《中文星報》、《英文星報》、《工商日報》、《工商晚報》先後停刊。<br>1989年國務院港澳辦公室宣佈，前往大陸採訪記者須提前15日向新華社申請。</p><p>90年代
</p><p>1992年10月25日，《快報》記者梁慧珉因被指洩露國家機密被拘。</p><p>1993年2月，《香港時報》停刊。同年9月19日 《星期日南華早報》社論開天窗，禁止該報評論青山發電廠爆炸事宜。</p><p>1995年6月20 日，《蘋果日報》創刊，掀起減價戰。同年，《華僑日報》虧損停刊；《星島日報》率先在網上推出電子版日報。</p><p>00年代
</p><p>2000年，《天天日報》停刊。<br></p><p>2002年，香港第一份免費報紙《都市日報》創刊。</p><p>2004年，七一遊行後《香港獨立媒體》成立，推行民間記者意念，讓使用者可以直接把文章上載到網上。</p><p>2007年，《蘋果日報》推出動新聞，其他報章亦陸續推出電子報及網上即時新聞。<br></p><p>2012年8月，《主場新聞》創立，旨在將新聞媒體和社交網絡結合。</p></body></html>