<html><header><meta charset="utf-8"><title>拉姑飯局送香吻</title></header><body><h1>拉姑飯局送香吻</h1><p>【跑馬地】狄波拉同老公鬍鬚Kong結婚13年，依然好鬼恩愛，佢哋嘅夫妻相處之道，真係好值得後輩學習。日前佢哋又拍拖約朋友去跑馬地食飯，食到10點幾先離開Amigo餐廳。拉姑之前俾人話面容浮腫，不過嗰晩佢化咗妝，仲着住條白色長裙，精神奕奕咁喺門口同友人goodbye kiss道別，睇落都唔似已經年過60歲㖭！在場每位女士都手持一支紅玫瑰，鬍鬚Kong好有風度等老婆上車先，然後先跟住上車，最後由司機接載返屋企。<br>採訪、攝影：李志明、黃曉程</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>