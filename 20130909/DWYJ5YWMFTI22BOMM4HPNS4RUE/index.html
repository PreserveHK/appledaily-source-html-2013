<html><header><meta charset="utf-8"><title>689欠疑似強七個道歉 - 陳也</title></header><body><h1>689欠疑似強七個道歉 - 陳也</h1><p>一，麥齊光話齋，假如唔做局長就唔會被告。689搵阿強入局，累街坊效應明顯，應該道歉。<br>二，不期望其他人道歉，but，689是始作俑者，連半句sorry都冇，唔偏唔倚。<br>三，入局和出局太兒戲，感覺被玩。玩都唔緊要，但未玩完就丟，點都應該講句，唔好意思，玩大了你。<br>四，擺明是不情不願跳船，對方做吓樣挽留都冇，套戲換晒對白橋段亦冇通知。對唔住，五個英文字母而已，無理由唔識。<br>五，有合理原因支持，689是用紅牌保住打茅波那位隊員。失驚無神搬龍門，你估香港搞緊全運會？<br>六，有冇見過689道歉？一次都冇！人生點都應該有第一次，689的第一次，給我！<br>七，傳媒未審先判，689甫上床便把我踢落床，將我當成疑似腎虧。大佬，就算689你道歉，我八十歲的阿媽都唔肯過你！</p></body></html>