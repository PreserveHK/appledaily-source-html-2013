<html><header><meta charset="utf-8"><title>隔牆有耳：社協記招　升呢唔草根 - 李八方</title></header><body><h1>隔牆有耳：<br>社協記招　升呢唔草根 - 李八方</h1><p>【隔牆有耳】<br>社協主任何喜華噚日喺英語學習嘅記招上自爆，細個好怕學英文，試過俾老師考起，惟有面懵懵話唔識答，驚到唔敢返學。畢業後跟社運界前輩陳立僑醫生做嘢，俾佢點醒咗，話學英文就好似學游水，越大越驚，咁就要快啲鼓起勇氣喇。<br>講番社協記招，以往多數喺深水埗桂林街舊唐樓舉行，相當草根，今次就係同合作咗10年嘅畢馬威會計師事務所（KPMG）合作，即刻「升呢」過海到銅鑼灣希慎廣場KPMG新開嘅環保辦公室見傳媒，唔少基層學童都大開眼界。<br>李八方</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>