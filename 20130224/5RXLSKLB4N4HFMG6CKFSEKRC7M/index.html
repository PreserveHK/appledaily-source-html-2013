<html><header><meta charset="utf-8"><title>甄妮貼身陪女濕平</title></header><body><h1>甄妮貼身陪女濕平</h1><p>【中環ifc】有人懷疑甄妮早前為咗幫演唱會宣傳，周圍辣火頭，𠵱家演唱會完咗，佢梗係偷得浮生半日閒。前日下午約3點，佢帶埋囡囡Melody、一名中年男士同一個老人家去咗中環ifc行街。甄妮行咗入好多間舖頭，但都冇收穫，持枴杖嘅老人家可能見攰，所以去咗coffee shop等，甄妮同囡囡就繼續搏殺，玩完電腦手機十幾分鐘都冇幫襯，好彩最後囡囡喺鞋店有斬獲，最後一行人搭的士離開。<br>採訪、攝影：羅德光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>