<html><header><meta charset="utf-8"><title>趣趣地：<br>
彭素爾插妻眼被捕</title></header><body><h1>趣趣地：<br>
彭素爾插妻眼被捕</h1><p>曾經效力過富咸嘅加納後防彭素爾，上周五因為插老婆眼，喺加納首都被警方拘捕。𠵱家喺以國效力特拉維夫夏普爾嘅佢，被控襲擊及傷人罪，仲唔畀保釋，要喺拘留所過周末。聽講彭素爾老婆話老公喺今年非國盃嗰時，喺南非「曳曳」嫖妓，兩人一時火起郁手，彭素爾重手得滯先會出事。兩夫婦相嗌唔好口，𠵱家搞到兩敗俱傷係咪自己攞嚟衰？</p></body></html>