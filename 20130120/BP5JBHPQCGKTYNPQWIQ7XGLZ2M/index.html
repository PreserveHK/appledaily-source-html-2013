<html><header><meta charset="utf-8"><title>食字部：Chocolate Rain　追夢到日本</title></header><body><h1>食字部：Chocolate Rain　追夢到日本</h1><p>早前先後有多啦A夢、小忌廉等主題Café引來全城哄動，不少粉絲不惜大排長龍，務必去朝一朝聖之餘，再順便打一打卡，把偶像食落肚，今次就輪到近期的「大紅人」Chocolate Rain跟和食店大搞Crossover，各粉絲又怎可以錯過啊！<br><br><br>記者：歐陽曉思　攝影：林栢鈞　模特兒：Ruby</p><p>愛追夢Chocolate Rain</p><p>日本有不少主題餐廳都是年輕人實現夢想的平台，今次源自關東鎌倉的夢見屋也有這個概念，為了幫助年輕人實現創作夢想，打算將來推出不同主題概念餐廳，為不同創作單位提供一個表演的舞台，而今次就看中了Chocolate Rain的理念與夢想和愛有關，所以大搞Crossover，為期一年。整間餐廳內的擺設、天花、透明廚房玻璃均換上與Chocolate Rain 相關的角色圖案，並設計出一系列杯墊吸客，旁邊的蛋糕店更有一個1.2米高的Fatina模型迎面笑着，不少人經過也影相留念，作為Chocolate Rain 第一間的主題餐廳，也是夢見屋的頭一次，因此對於出品，Chocolate Rain 的藝術總監Prudence和日本總店也特別有要求，「這一次係我第一次設計主題餐廳，也是Chocolate Rain第一次着和服，原來同平時幫商場設計真係好唔同，因為真係好唔容易，我今次為了店內的幾個大公仔以及20個小公仔的和服，真係用盡了我所有的布碎珍藏，其實我每年都會去日本蒐購一些二手和服布，平時自己都唔捨得用，但因為今次日本的要求都好高，所以我唔用珍藏都唔得，而所有的和服也是由我設計，我媽媽負責車！其實今次個Theme係要Fatina穿上和服，而Chefo就變身劍道家穿越日本江戶時代，所以我要設計一系列的和服之餘，也要設計很多日本的景色如富士山、京都的清水寺、大阪櫻花步道等，等成個Theme都好有日式Vintage感，不過設計完我都好滿意！」Prudence除了對於餐廳裝潢給了不少意見外，所有食物造型亦要經過她過目，讓每件甜點都切合其角色夢幻又浪漫的形象。</p><p>Fatina最愛銅鑼燒</p><p>食物方面，餐廳主要以西日料理為主打，而且當中多款食物都印有Chocolate Rain 主角Fatina和男朋友Chefo的圖案，別以為一款菜的設計只是印上圖這麼簡單，每件出品都要符Prudence的審批過關才可，而因為Chefo是一位甜品大師，也會不時炮製一些特色甜品來𠱁Fatina開心，所以今次的「Fatinaの甜夢系列」當然也是甜品，而各款造型Prudence也下了不少工夫，於整個系列中她最喜歡的就是「Fatinaの秘密花園」，「我平時最鍾意食日式甜品，特別愛銅鑼燒，我每次都可以吃一打或以上，而不單只我喜歡銅鑼燒，連Fatina都咁鍾意食，所以Chefo今次就好Sweet好細心咁做咗個獨特的銅鑼燒畀Fatina食。」在鬆脆的外層上面印有Fatina的Q嘜公仔頭，裏面填滿香甜的小倉紅豆餡料，再加上北海道3.7的牛奶軟雪糕和甜甜的士多啤梨，難怪Prudence愛不釋手。另外「小倉紅豆牛奶抹茶」也是必試之作，天生絕配的小倉紅豆與宇治抹茶，一起入口的滑潤綿密口感，在寒冷天氣下嘆番杯，感覺猶如在北海道一樣，其實單看主角可愛的造型已令人開心，甚至會令人有種錯覺，以為自己真的與Chocolate Rain去了日本。其實除限定主題飲食以外，常規餐牌走和風路線，更在新店推出期間限定的西日料理，包括「香濃芝士牛肉丼」、「芝味蝦肉番茄咖喱丼」等，所有丼飯更用上號稱「米之皇者」的秋田小町米，蒸出來的米飯特別煙韌，令客人除了因心儀主題幫襯，亦可點點多款自家創作料理。</p><p>另外，由即日起，大家只需$300即可成為Tomato Club會員，有多種不同的優惠，而由即日起至3月7日期間，更有張Chocolate Rain的限量版會員卡，更有白色同粉紅色讓大家選擇，果然Kawaii ne！</p><p>夢見屋上環店﹝2581 3283﹞</p><p>上環德輔道中317-321號啟德商業大廈地下G及H號舖<br>各特色食物將於2月1日起陸續推出</p></body></html>