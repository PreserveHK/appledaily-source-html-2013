<html><header><meta charset="utf-8"><title>隨時被踢出上水「香港仔大鑊」<br>雙非童爭小一學位　家長轟政府處理差</title></header><body><h1>隨時被踢出上水「香港仔大鑊」<br>雙非童爭小一學位　家長轟政府處理差</h1><p>【本報訊】9月入學的小一統一派位今日截止報名，欠缺一半學額的上水校網，昨報名首日「十居其七」是深圳雙非和單非跨境學童父母，區內家長惶恐子女被踢出上水，淪為要跨區到大埔就讀的「辛辛」學子，有港爸慨嘆「香港仔大鑊」，怒火燒向未能妥善處理雙非學童爭學位的特區政府。<br> 記者：倪清江　吳嘉羚</p><p>屬80號校網的上水統一派位中心設於香海正覺蓮社佛教陳式宏學校，昨晨開始接受報名前兩小時，已有家長在校外排隊，家長和學童組成的人龍多達300人，整個上午沒有減退。到場視察的北區小學校長會主席陳紹鴻，形容是任教近四十年看到的最長報名人龍。</p><p>北區1700人報名</p><p>該中心半晝共派出800個籌，午膳時間繼續處理報名，下午再派籌。陳式宏校長呂愛玲表示，過往區內需要報名人數不足1,000人，但今年多達1,700人，學校安排60人為家長處理報名。<br>該校網原區向粉嶺、沙頭角和大埔借撥只有約850個學額，只及半數需入學學生，教育局正張羅學位。取得80號籌辦理報名手續的單非家長、廚師趙先生，高興籌號與校網相同，冀望是好預兆，兒子可獲派網內小學。<br>不少排隊家長，甚至陪同到來的學童都操普通話。記者訪問所見，雙非和單非跨境家長不少，當中亦有在深圳居住港人，有家長指十個有七人都是跨境家長，原區上水的家長反而不多。</p><p>「香港政府折磨人」</p><p>一年多前由深圳「回流」香港、於上水租屋住的李先生，昨晨9時帶同長女到派位中心，被人龍嚇怕，遂帶她到公園玩，以為等人龍散去才回頭。怎知人龍不減，回來時上午籌號更已派光，「唔通叫個細路喺度企幾個鐘？香港政府唔折磨人唔得，越嚟越似大陸！」<br>另一上水家長蔡先生也為人龍感意外，「攞張選校表都搞到咁多人排隊，失敗啦」，指着兒子說：「呢個『香港仔』升小學，大鑊！睇張校網表，4間粉嶺、2間沙頭角、12間大埔，垃圾！」<br>排頭位的上水媽媽黎太不滿政府無法阻止跨境學童搶奪上水學位，擔心會被派到大埔小學，「跨區好辛苦，日日遊車河。沙田、九龍塘有直資，但呢度冇，希望教育局增加呢區學額」。本月臨盆上水居民姜太十分苦惱，即將出生的幼女到9月時只有七個月大，若然長子獲派大埔小學，「湊住個細嘅，又要安排大嘅去咁遠返學，好麻煩，都係政府冇規劃所致！」<br>在深圳工作的港媽武女士表示，由於本港樓價和租金高昂，才舉家搬到深圳居住。為免兒子跨境上學辛苦，她選了一間早上9時才開課的小學為首志願，她不敢想像若派到大埔小學，兒子上學會如何頻撲。<br>到中心報名的雙非家長李女士不認同是爭資源，「呢邊師資、環境好啲，係香港開放政策俾我哋入。深港兩地互相合作，香港人番去工作生活，深圳人嚟呢邊係互動」。</p><p>父母心聲</p><p>驚見人龍（蔡先生　上水港爸）：<br>「攞張選校表都搞到咁多人排隊，失敗啦！呢個『香港仔』升小學，大鑊！」</p><p>港水準高（黃太　深圳雙非媽）：<br>「我哋住近羅湖，想讀上水學校，香港英文水準好啲，第日搵工有用。」</p><p>回港買樓（盧太　深圳港媽）：<br>「派邊間冇所謂，因為佢升小一後，諗住用300萬返嚟買樓住</p><p>爭位無奈（劉先生　上水港爸）：<br>「咁多單非同雙非嚟讀書，好無奈，投訴都投唔到啲咩，政府乜都做唔到。」</p></body></html>