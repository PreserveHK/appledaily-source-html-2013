<html><header><meta charset="utf-8"><title>內地粉絲爭奪　四大球會</title></header><body><h1>內地粉絲爭奪　四大球會</h1><p>早知國內球迷瘋狂，除咗喪炒巴黎聖日耳門碧咸波衫，近年仲殺入波鞋街搶貨！「現時買波衫的球迷，超過七成係內地Fans，佢哋主要集中四大熱門球會，包括巴塞、車仔、曼聯同埋阿仙奴，導致有時供貨不足。」<br>阿傑話，本港球迷試過因買唔到心頭好，直接上球會官網訂衫：「雖然有時送帽、頸巾等額外贈品，但折算港元後，埋單差唔多九百蚊，貴成四嚿！然後仲要等兩、三個禮拜先收貨，好唔抵囉！」佢話，今季球衣整體供應充足，如果想買波衫支持自己球隊，趁球季未開鑼，都係早買着數。</p><p>2013/2014熱門波衫</p><p>各$539　允記（2388 3348）</p><p>小布號碼分真假</p><p>驚買錯老翻波衫？阿傑話，其實好多細節位要行內人先睇到，原理就好似分真假銀紙咁，好難囉！佢教路，一般球迷最容易分辨，就係印喺波衫下擺的小布：「通常老翻啲字印得好差、好唔清楚，防偽邊又唔靚；如果仲唔敢肯定，你可以直接打電話去官方熱線，讀出小布號碼及店名作核實。」<br><br>查詢：Nike （2751 4023）　adidas（2149 3888）</p><p>【動主播召喚 敢你就來】 <br>立即報名：  http://anchor.nextmedia.com  </p></body></html>