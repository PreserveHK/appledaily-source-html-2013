<html><header><meta charset="utf-8"><title>中環在線：孫仔孫女拍住上　富豪御用經紀交棒 - 李華華</title></header><body><h1>中環在線：孫仔孫女拍住上　富豪御用經紀交棒 - 李華華</h1><p>本地大孖沙交棒畀下一代，往往成為市場焦點。服侍無數有錢佬、有富豪御用經紀之稱嘅李和聲，就成功做到無縫交接。<br>繼孫女李惟琤今年5月，正式接過大唐投資（1160）帥印後，李和聲嘅孫仔李惟宏9月亦會升呢，擔任集團執行董事一職，實行兩姊弟拍住上，為阿爺延續光輝歲月。<br>咪睇李惟宏今年只得33歲，其實佢已經喺多間外資大行打滾多年，包括美盛、花旗等，𠵱家就係大唐投資母公司大唐金融集團嘅高級副主席，主力管理經紀同埋資產管理業務，經驗肯定有番咁上下。<br>佢早前接受傳媒訪問時更自爆，細細個已經跟阿爸、金銀業貿易場前理事長李德麟去大唐證券，對股票興趣由此而起。<br>睇見兩個孫仔孫女咁生性，做阿爺嘅李和聲，相信可以飲得杯落。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>