<html><header><meta charset="utf-8"><title>雯女化完妝亂拋紙巾</title></header><body><h1>雯女化完妝亂拋紙巾</h1><p>【圓方】鄧萃雯之前因為無綫重頭劇《金枝慾孽貳》收視差而跳船，辣㷫劇組，連一向俾人感覺與世無爭嘅黃德斌都忍唔住喺微博發火寸爆雯女，事件隨住《金枝貳》播完而告一段落，不過件事就令到雯女形象下跌。</p><p>主攻相機</p><p>前晚7點幾，記者發現雯女嘅座駕喺圓方商場停車場出現，車入面得佢一個，素顏嘅佢喺車入面一路玩微信一路化妝，搞咗大約45分鐘雯女先落車，不過佢明顯冇乜手尾，將化妝用嘅紙巾就咁放喺車頂，之後就走咗去，雖然雯女叫做執靚咗個樣，不過戴住橙色cap帽、着T恤牛仔褲嘅佢個樣望落都幾殘。</p><p>之後雯女去到商場內電器舖睇相機，見佢主攻都係近年潮流興嘅M4/3相機，但佢睇咗幾部都唔啱心水，而店舖搵咗三個男職員輪流招呼佢，後來雯女似乎對一部高階M4/3相機幾有興趣，但見店員打個電話後雯女表情有啲失望，相信係冇現貨喺舖頭，最後雯女惟有意興闌珊咁離開。<br>採訪、攝影：李志明、吳耀輝</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>