<html><header><meta charset="utf-8"><title>隔牆有耳：誤人子弟　區議員「導」絕蚊患 - 李八方</title></header><body><h1>隔牆有耳：<br>誤人子弟　區議員「導」絕蚊患 - 李八方</h1><p>小學教師講粗口畀人鬧到飛起，區議員寫錯字誤人子弟又點計？喺天水圍扎根多年嘅區議員湛家雄，向來唔算高調，橫額亦唔夠蛇齋餅多。最近見區內蚊患嚴重，諗住掛幅橫額話畀選民聽有做嘢，要求食環署加強滅蚊，點知一貼就出事，大大隻字寫住「導絕蚊患」。<br>雖然讀音差唔多，但正確寫法係「杜絕」喎。報稱係公司董事嘅湛家雄，理應中文水平有番咁上下，但唔知係咪同民建聯太熟，係人都知民記錯字錯到街知巷聞，笑死街坊。八方建議湛議員認真考慮吓同民記保持距離，始終近墨者黑嘛。</p><p>【動主播召喚敢你就來】<br>立即報名： http://anchor.nextmedia.com  </p></body></html>