<html><header><meta charset="utf-8"><title>隔牆有耳： 掛民警證　疑似警察嚇親街坊 - 李八方</title></header><body><h1>隔牆有耳： <br>掛民警證　疑似警察嚇親街坊 - 李八方</h1><p>香港警察成日俾人話變咗公安，八方知道，其實有好多警察都好唔鍾意呢個稱號，覺得佢哋自己點都係香港人嘅警隊，點可以將佢哋同公安比。但有時呢，喺案發現場，有啲疑似差人嘅人士，又真係會做咗好多惹人誤會嘅事出嚟，令香港人好懷疑，究竟公安係咪經已越過深圳河，喺香港執法㗎？好似前日係旺角行人專用區個示威咁，有網民就發現咗，一位疑似執法人員嘅大漢，戴住耳機，喺胸前仲有條證件繩，個皮套上大大隻字寫上「人民警察證」，嚇到大家以為自己返咗大陸。八方唔知呢位人兄係咪差人，但斷估都唔會係內地公安啩。若果佢真係香港警察，可能都係北上交流得多，連日常用品，都變得咁內地化啫。</p><p>【動主播召喚敢你就來】<br>立即報名： http://anchor.nextmedia.com  </p></body></html>