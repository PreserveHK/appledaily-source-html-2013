<html><header><meta charset="utf-8"><title>隔牆有耳：五毛點錯相　煒煒當朗思 - 李八方</title></header><body><h1>隔牆有耳：<br>五毛點錯相　煒煒當朗思 - 李八方</h1><p>盲毛點錯相定刻意玩歧視？由一班疑似五毛喺facebook設立嘅「泛民可恥行為事件簿」，前日就登咗大大幅相，話有網民指出，「呢個唔知係阿哥定阿姐的人就係不停煽動港獨、不斷搞中港分化的朗思。請大家鑑證！」改圖高手朗思向來唔露面，邊位網民咁把炮可以起佢底？八方望真啲，相中人竟然係女同盟會成員煒煒。</p><p>留言侮辱外形</p><p>八方向煒煒求證，佢劈頭就否認，「唔係我呀！我完全同朗思係唔識，冇關係，冇參加過佢哋嘅活動」。佢話，前晚收到唔少朋友來電話畀人點錯相，雖然有朋友同佢澄清，但成批五毛都唔放過，仲要人身攻擊，其中一人疑似退休小販管理隊人員仲出言侮辱佢係妖魔鬼怪，「男不似男，女不似女，真噁心」。<br>「我俾人誤會咗係邊個，都係笑話一則，但出咗嚟嘅結果係歧視同志」。煒煒話，網上班人針對佢嘅同志外形，污言盡出，可以睇到香港歧視同志情況有幾嚴重。佢噚日就向政制及內地事務局嘅性別認同及性傾向小組投訴，對方話睇過唔多覺有歧視成份，叫佢寫低邊句係歧視，先肯處理喎。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>