<html><header><meta charset="utf-8"><title>長幼同場　光影回到老香港小學生覺黑白片好睇</title></header><body><h1>長幼同場　光影回到老香港<br>小學生覺黑白片好睇<br></h1><p>【特寫】<br>舊電影紀錄長者昔日的美好時光，也是小孩前所未見的新奇世界。「舊電影、香港情──老幼齊講戲2013」由康樂及文化事務署主辦、電影及文化中心統籌，長者及小學生以不同角度欣賞舊電影，映後兩代人聚首一堂，席間長者分享舊日生活，帶領小學生神遊舊香江。　<br>記者：陳家偉　陳潔儀</p><p>首次看黑白片的鋒仔（10歲）笑言感覺出乎意料地有趣：「之前覺得好悶，原來咁搞笑。」電影《難兄難弟》中吳聚財因貧窮打劫、自殺不遂製造了很多笑料，讓活在現今富裕社會的他「體會」到六、七十年代老香港的艱苦生活狀況，笑中有淚，「以前香港好多木屋同石屋，啲屋仲有木蝨」。<br>鋒仔又與長者傾談昔日的生活，令他明白當時社會基層資源匱乏，「婆婆話以前冇乜嘢玩，要用果皮整燈籠」，而往日的物價更令他難以置信，「以前睇戲兩、三蚊，𠵱家睇戲一百蚊！」活動令他獲益良多，他期望可再參與同類活動，「好開心，睇到咁搞笑嘅戲」。 <br>「以前啲人就老老實實，𠵱家啲人就蠱蠱惑惑，唔同晒啦！」居於安老院數十年的雁婆婆（94歲）笑呵呵地說。電影反映六十年代老香港的風土人情及生活，惟光陰似箭，一景一物早已面目全非，「以前乜嘢都好簡單，𠵱家啲人就複雜得多」。平日鮮有家人探望的她十分珍惜是次看電影活動，更能與小學生談天說地，感興奮不已，「好開心，我好鍾意小朋友！同佢哋講吓舊時（生活）都幾得意」。</p><p>老人家：心境年輕咗
</p><p>電影文化中心董事張雯指，了解到很多安老院的老友記行動不便，多年來未有到戲院看電影，故今年舉辦第二屆「老幼齊講戲」，安排6間小學到6間安老院作探訪。「好多老人家其實好鍾意睇戲，睇返一啲舊電影會令佢哋覺得自己心境年輕咗，有個婆婆睇完仲走過嚟錫咗我一啖，話好開心㖭！」她認為現今小朋友的消遣活動都是逛商場和打機，鮮有接觸長者及舊生活文化，盼藉此機會讓他們擴闊眼界。<br>電影中一幕幕舊生活的寫照，拉近兩代人之間年歲的隔膜，更為他們帶來新鮮與懷念兩種截然不同的感覺。看粵語殘片，再不是老一輩的「專利」，是老少咸宜的時光機，帶我們回到過去，細味老香港。<br>電影文化中心網頁： http://www.hkfcc.org <br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>