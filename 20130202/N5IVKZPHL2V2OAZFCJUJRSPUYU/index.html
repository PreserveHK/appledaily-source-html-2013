<html><header><meta charset="utf-8"><title>有水食，冇奶嘔 - 陳也</title></header><body><h1>有水食，冇奶嘔 - 陳也</h1><p>既然不是選舉季節，禮義廉無意做粉王，用美贊臣洗樓箍票，實在遺憾。政府落後澳門三條街，現在上門派粉都難撳低港媽怒火。<br>奶粉荒凸顯了政府有病，以背靠中國自豪、吹噓執政集團進步無私的西環契仔（或契弟，whatever）無力邀功，是因為全民瘋搶的奶品全是舶來貨，契仔沒阿爺撐腰，即時廢武功。沒有共產黨就冇水食，係，soundbite夠勁，只不過，病態社會靠晒阿爺和他欽點的金毛強睇場，只消出一點岔，像這次暴搶奶粉，習慣了向阿爺伸手的香港仔，自理能力降至幼嬰水平。甘心做乖孫甚至龜孫的回報，非常可恥，連初生嬰兒奶粉都頴不到，叫香港人指望政府務實為民？寄望狼隊穩中求變？依然大讚狼凸適度有為的政治掮客，一係妄想症入心入肺，一係當市民是末期病人，呃得就呃，睇死你冇仇報！預咗你冇奶嘔！<br>一罐難求，全城盡搶，有人呼籲劫奶濟貧，水貨客被當街搶掠的可能性甚高。奶粉黑客亦打算圍剿囤貨商號，爆倉行動不日上映。齊心餵人奶！空罐扔梁粉！</p></body></html>