<html><header><meta charset="utf-8"><title>趙碩之爆媒人撩飯局　任開價</title></header><body><h1>趙碩之爆媒人撩飯局　任開價</h1><p>曾有老闆出80萬</p><p>趙碩之和雨僑昨日到會展出席寵物展，25歲的趙碩之自爆初入行時有人以80萬利誘她，並說：「可能貪後生嫩口，所以嗒糖，無論點都唔會去，亦都試過有人打來扮搵我拍戲，講講吓話有老闆對我有興趣，好似媒人婆咁。如果畀5百萬1千萬就叫佢email相嚟睇吓靚唔靚仔。」雨僑也自言在facebook及微博都不時有人求包養她，但她強調包養她屬天價。<br>黃榕和王璐瑤前晚到旺角出席活動， 黃榕坦言曾有同行問過她食飯收幾錢，她說：「試過係工作時有老闆問肯唔肯瞓埋，好誇張，叫經理人推咗，我唔想出賣肉體，好唔道德。」同場的王璐瑤亦自爆到廣州工作時被老闆以50萬邀她到馬爾代夫旅行5日，但她斷言拒絕。<br>此外，莊思敏昨日在灣仔出席活動時毫不留情寸爆說：「15萬飲杯嘢？好天真囉，真係高估自己，好荒謬！」問她有冇人透過中間人搵她出席有償飯局？莊思敏說：「佢可以直接打畀我，我都想知係邊個？我代警方捉蛇都得。」</p></body></html>