<html><header><meta charset="utf-8"><title>英超攻略：<br>博拖肥小勝發「維」 - 咖喱</title></header><body><h1>英超攻略：<br>博拖肥小勝發「維」 - 咖喱</h1><p>挾兩連勝之勢，第5位的愛華頓今仗回師葛迪遜公園，迎戰護級形勢水深火熱的阿士東維拉。維拉近況疲弱，已經連輸兩場，今仗似乎都凶多吉少；考慮到拖肥糖今季經常以2:1小勝對手，所以今場不妨續吼這個波膽，並捧「讓球主客和」[-1]「和局」。</p><p>小注2:1波膽好路
</p><p>愛華頓在12月底回勇，近9場比賽6勝2和1負，只曾敗於同樣是前列分子的車路士。最近，拖肥糖先在英足盃以2:1淘汰保頓，打入16強；到過去周中的聯賽，他們靠左閘巴尼斯梅開二度，主場贏西布朗2:1，錄得兩連勝。翻查愛華頓今季賽績，發現他們全季各項賽事13次贏波，竟有多達7次以2:1取勝。愛華頓的傷兵問題並不嚴重，雖然希拔及史密斯高文兩位右閘都受傷，但隊長菲臘尼維利都可以出任這個位置；至於謝拉域、費蘭尼及派拿等進攻主力俱可候命。<br>另一邊廂，維拉近況頹到震，在英聯盃及英足盃先後被低組別球隊踢出局。維拉周中以1:2不敵紐卡素，已累積兩連敗。單計作客成績，維拉踏入1月後都未贏過；自從在12月底作客被車路士大炒8:0後，近4仗2和2負。文：咖喱</p></body></html>