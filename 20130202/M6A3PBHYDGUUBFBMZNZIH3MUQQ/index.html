<html><header><meta charset="utf-8"><title>偉仔連走三場捱到病</title></header><body><h1>偉仔連走三場捱到病</h1><p>有美好家庭的張晉最近事業不俗，他在王家衛執導的電影《一代宗師》中表現受讚賞。《一》片叫好叫座，內地票房直逼3億人民幣，香港票房也近2,000萬，前晚梁朝偉、張晉和袁和平等到尖沙嘴出席慶功宴。偉仔前日一口氣走三檔宣傳，他直言：「攰攰哋，有啲病」。對於下午與學生對談時，有學生要求他除黑超，但偉仔就像王家衛上身拒絕除超，他說：「係病病哋，殘殘哋，所以費事，之後入洗手間見OK就冇戴。」<br>《一》片票房報捷，偉仔也替王家衛高興：「希望佢有部戲收得，以前只有叫好不叫座，其實以前啲片喺海外唔使蝕，本土就未試過咁好成績，雖然我哋冇得分，但希望投資者賺錢。」偉仔自爆早前在北京小型放映會欣賞《一》片，但音響走音，令他睇到竧。</p><p>怕呂方嬲</p><p>對於《一》片趕不及報名參加香港金像獎，偉仔坦言沒所謂，就算明年與同樣做葉問的甄子丹和黃秋生爭影帝也沒問題。娛圈喜事連連，問偉仔會否催好友呂方結婚，他笑說：「呢啲冇得逼，緣份到擋唔住，冇緣份就捱吓世界先。之前佢生日，我有啲唔舒服都去，咁多年朋友唔去驚佢嬲。」<br>採訪：溫敏芝<br>攝影：仇志德</p></body></html>