<html><header><meta charset="utf-8"><title>琦琦濕平一分鐘</title></header><body><h1>琦琦濕平一分鐘</h1><p>【中環】名模琦琦前日戴住cap帽同黑超去咗中環ifc掃貨，佢先去到一間時裝名店，入到去班職員已經好好招呼，琦琦好吹得，全程見佢傾偈冇揀衫，隨手攞起件黑色就畀個店員攞去包，自己就繼續吹水，講足十分鐘，琦琦就行咗過去city'super買日用品同零食，比起佢吹水，買嘢嘅速度真係快好多，唔使一分鐘就買滿一車嘢，跟住就去畀錢走人。<br> 採訪、攝影：朱志聰</p></body></html>