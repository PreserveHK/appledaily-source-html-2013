<html><header><meta charset="utf-8"><title>馮仁昭四圍超：娜姐驚見乳罩變口罩 - 馮仁昭</title></header><body><h1>馮仁昭四圍超：娜姐驚見乳罩變口罩 - 馮仁昭</h1><p>近年內地灰霾越嚟越嚴重，灰霾對人體嘅危害，比沙士犀利好多，全國逾8億人受空氣污染威脅，幾乎人人都戴口罩保命，周秀娜代言嘅內地自家品牌胸圍，竟然俾一個金毛男DIY變口罩，佢仲俾網友封為「乳罩哥」，娜姐睇到呢張相好驚訝，即刻喺微博轉發留言：「Waaaa...最近大熱的『乳罩哥』戴的就是LAMIU內衣吧？這個我最有發言權哦。」</p><p>李冰冰：去西天最快
</p><p>內地影星李冰冰就連發幾條微博，諷刺口罩狂漲價，變咗好似金鐘罩咁矜貴，佢仲擺咗張灰濛濛嘅天空相，借悟空同唐僧暗諷留在內地等死：「悟空：『師父，前方煙霧繚繞，如仙境一般，怕是到西天大雷音寺了吧？』唐僧：『悟空，那是北京市區！如此仙境，難怪是全國幸福指數最高的城市了！要不，你留下吧！』悟空：『師父，我要去西天！』唐僧：『徒兒不知，留在此地是去西天最快的方式。』<br>至於喺內地發展嘅日本AV女優蒼井空，就影咗張戴口罩相上微博，留言：「這口罩很很很大，這是在中國叫胸罩。」十分抵死。<br>撰文：馮仁昭</p></body></html>