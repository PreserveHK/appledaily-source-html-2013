<html><header><meta charset="utf-8"><title>Ana R.同JC血拼</title></header><body><h1>Ana R.同JC血拼</h1><p>【中環】女模Ana R.同Jessica C.私底下係好姊妹，前日兩個人就約埋一齊去咗中環ifc行街。佢哋先去咗Zara睇衫，兩姊妹好有默契一入到時裝店就分頭行事，Jessica C.全力睇衫、裙，Ana R.專攻頸巾。行咗一輪兩位女士轉咗去city'super超市買嘢食，咪睇佢兩個女仔都好食得，好快就掃咗一車餅乾零食，臨走出到門口仲買咗隻燒雞，真係唔好睇小女仔嘅食量。<br>採訪、攝影：朱志聰</p></body></html>