<html><header><meta charset="utf-8"><title>千語BB避緋聞男仆一仆</title></header><body><h1>千語BB避緋聞男仆一仆</h1><p>吳千語與林峯打得火熱，早前林峯才公開高呼七次好愛BB，但日前千語BB卻被爆背男友偷食，更有指她與雜誌編輯Jimmy過夜而激嬲林峯，事後千語BB在微博否認緋聞。<br>不過前晚千語BB到跑馬地為時裝品牌行騷，她和Jimmy又巧合同場出現，Jimmy亦在台下睇騷，但他全程玩電話，到千語行騷時他才望了一眼，反而千語BB十分避忌，行騷時沒有與他有接觸，未知是否怕被傳媒拍到合照，千語BB避忌得在台上仆一仆，險些當場跌倒。事後千語死撐說因台上環境太暗，看不清楚才幾乎跌倒。<br>對於與Jimmy同場，千語BB強調不會尷尬，並說：「大家好friend，佢有講會嚟，不過太黑我睇唔到佢。」千語直言每日都會與林峯聯絡，互相交代工作，她說：「每日做乜嘢對方都知，佢睇完報道冇唔開心，咁無聊，而且佢知係好朋友，大家各自有另一半，唔會誤會，佢好清楚，佢明白大家有朋友，同男仔出街食飯冇問題。」</p><p>受益人不寫林峯</p><p>而千語BB昨日與化妝師Rick Chin到澳門旅遊塔為now拍攝《Chin與千尋》節目，兩人更在塔外試玩skywalk，他們事前做足安全措施，兩人更一前一後擺甫士影相，點知Rick Chin因下體束住安全帶導致下體激凸，所以合照時動作略為不雅。<br>原本大會指兩人會玩笨豬跳，但昨日卻臨時取消，他們否認縮沙，千語BB則直認未ready跳，男友事前亦知她會來玩。現場要他們簽下免責聲明，至於如要寫受益人時會否寫林峯？千語就說：「會寫家人，佢未係屬於屋企人圈裏面。」<br>採訪：何慧斯、溫敏芝<br>攝影：陳順禎、黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>