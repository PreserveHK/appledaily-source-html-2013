<html><header><meta charset="utf-8"><title>樂香園：網購顛覆遊戲規則 - 海迪</title></header><body><h1>樂香園：網購顛覆遊戲規則 - 海迪</h1><p>自從有了智能電話和穩定網絡呢兩件神之利器後，呢個世界已經唔同咗。大家太多時間停留喺internet，習慣大量資訊同選擇，手指一click之間就隨手可得。商家如果唔開始調較生意模式，貼近消費者的生活習慣，有可能會被淘汰。<br>好似快餐店KFC，最近都搞app，畀顧客未到舖頭已經可以用電話落order兼畀錢，連排隊都慳番。呢個服務首次喺倫敦推出，之後會擴展至全球。KFC估計，mobile payment明年就可以佔集團收入5%，未來會以幾何速度增長。</p><p>呢種由實體店反攻網上的手法，帶網上人流回歸線下，似乎已成為潮流，好多香港零售商亦已加入戰團。科技界朋友仔話，最近香港Starbucks都已經引入咗mobile payment，只要買張卡登記，就可以以後用電話畀錢。低層次一啲嘅，有壽司舖亦已發展用app來排隊攞位，到時到候就有人打電話叫你去餐廳。I.T（999）同D-mop最近亦出咗自己e-shop。呢啲例子相信仍陸續有來。<br>有零售業管理層坦言，今時今日，消費者已全面拎番話事權，商家無力量再要求消費者跟自己的遊戲規則走。<br>要適應新玩法，仲有好長的路要走。<br><br>海迪</p></body></html>