<html><header><meta charset="utf-8"><title>星爺逼住開餐</title></header><body><h1>星爺逼住開餐</h1><p>【中環】周星馳執導嘅《西遊．降魔篇》票房收得，佢仲打入埋「2013福布斯中國名人榜」，不過星爺份人一向低調，日常生活亦唔係好奢華。前日傍晚6點半，打扮樸素嘅星爺同兩男一女朋友去咗中環一間日本拉麵店食嘢，由於間舖頭細細一早逼滿人，搞到星爺同其他食客一樣要坐圓凳仔，佢哋食咗半個鐘就埋單走人，離開嗰陣星爺見到記者即顯得有啲唔高興，頭耷耷極速衝上七人車離開。<br>採訪、攝影﹕吳耀輝、李志明</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>