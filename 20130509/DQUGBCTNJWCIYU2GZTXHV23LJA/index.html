<html><header><meta charset="utf-8"><title>Phoebe送波餅<br>賀經理人牛一</title></header><body><h1>Phoebe送波餅<br>賀經理人牛一</h1><p>【銅鑼灣】𡃁模許穎（Phoebe）今年退出書展寫真戰陣，改由32B師妹Bonnie出征搶灘，不過Phoebe冇刻意收埋E奶身材，好似日前凌晨12點幾，Phoebe着住低胸吊帶裙，喺銅鑼灣百德新街嘅日本料理出現，同枱師妹Keiko同Bonnie鬥騷事業線，波來波往鬼咁惹火。</p><p>挨身嘟嘴</p><p>原來呢晚係為經理人Karl慶祝生日，佢哋坐喺餐廳露天位置食飯傾偈，三女仲齊送波餅挨實Karl玩自拍，Phoebe一見影相就自動波除外套騷事業線，俯身挨近Karl時更倒瀉E奶嘟嘴賣萌，搶晒兩個師妹鏡。</p><p>其間Phoebe曾離座去洗手間，Bonnie同Keiko即孖住Karl玩三人自拍，到Phoebe返埋位，Bonnie就好識做即刻起身讓坐，還番Karl嘅隔籬位畀Phoebe，笑晒嘅Phoebe攞手機不停同Karl玩自拍，表情多多好風騷，之後佢哋又以茶代酒乾杯兼輪流送禮物，冧到Karl笑騎騎。<br>採訪、攝影：李志明、彭琮然、朱志聰</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>