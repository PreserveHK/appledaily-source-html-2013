<html><header><meta charset="utf-8"><title>邱淑貞掃免費衫</title></header><body><h1>邱淑貞掃免費衫</h1><p>【銅鑼灣】邱淑貞（豆斗）老公沈嘉偉賣衫賣到上市，作為老婆嘅豆斗買衫自然唔使錢。前日4點幾佢以老闆娘身份，去銅鑼灣利園商場嘅Bape Kids攞衫，用攞係因為佢唔使畀錢。當日以一身紅衫、鬆身褲潮人打扮現身嘅豆斗，雖然退出娛樂圈多年，但戴住墨鏡仍然星味十足，佢一入舖頭已經有店員埋嚟招呼，唔使好耐就揀咗三大袋衫，埋到櫃位簽隻字就走得。問豆斗係咪幫囡囡換季，佢笑笑口冇答就上車走人。<br>採訪、攝影：楊浩賢</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>