<html><header><meta charset="utf-8"><title>隔牆有耳：佔中路邊戰　保皇硬霸街板位？ - 李八方</title></header><body><h1>隔牆有耳：<br>佔中路邊戰　保皇硬霸街板位？ - 李八方</h1><p>佔領中環殺傷力有幾大？睇吓建制派嘅反應有幾大就知啦！民主黨何俊仁喺荃灣有個街板位，由舊年11月開始一直冇掛過嘢，但為咗呼籲市民7.1上街，最近掛咗塊橫額做吓宣傳，點知新界社團聯會見狀後大為緊張，即係出動荃灣區議員陶桂英，拍住立法會議員陳恒鑌出手，整咗塊「反佔中、保法治」橫額，冚住何俊仁嗰塊。<br>民主黨中人向八方投訴，點解新社聯要搞針對性行動呢？就算擺明針對，都冇理由挪用人哋嘅街板位啩？但陶桂英辦事處一口咬定，嗰個街板位係佢哋嘅喎。Anyway，民主黨已經決定向地政署投訴，到時咪由地政署做裁決囉。</p></body></html>