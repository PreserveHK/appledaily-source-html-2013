<html><header><meta charset="utf-8"><title>隔牆有耳：毓民新搞作　反法律語言歧視 - 李八方</title></header><body><h1>隔牆有耳：<br>毓民新搞作　反法律語言歧視 - 李八方</h1><p>教主黃毓民退出人民力量後，又有新搞作。噚日佢連同前盟友長毛梁國雄，搞咗個香港法學研究會，不過佢哋就只擔當顧問，真正打骰嘅係佢幾個支持者。<br>呢個會嘅名稱好正經喎，原來係想推動法律雙語化，因為佢哋覺得香港嘅法律、案例都係英文為主，譯番中文都唔係好睇得明。身兼研究會榮譽顧問嘅黃克明話，曾經打過一場官司係關於語言歧視，當事人唔係好識英文，點知法庭判詞，都係用英文，認真諷刺。<br>長毛係法庭常客，佢話呢個會另一目的，係揭露法律制度嘅不公同陰暗面，仲點名批評裁判官杜浩成「智力低下」，認為要加強監察法官嘅操守同能力喎。</p></body></html>