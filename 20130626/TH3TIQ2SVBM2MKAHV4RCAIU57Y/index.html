<html><header><meta charset="utf-8"><title>隔牆有耳：例牌留一手　葉劉仲想選特首 - 李八方</title></header><body><h1>隔牆有耳：<br>例牌留一手　葉劉仲想選特首 - 李八方</h1><p>田少堅持未必冇Plan B，狼英就死撐一定做到2017年；最後到底邊個先啱？八方當然唔知，但肯定葉劉虎視眈眈。話說佢噚日接受民主黨劉慧卿訪問，被問到選唔選特首時，答得相當正面，但都例牌留一線，話要睇吓身體係咪健康先。睇見葉太身形咁fit，相信健康唔係問題，有冇機會先重要。<br>佢力撐普選特首時，一定要畀泛民入閘，否則難以取得泛民投票支持政改，同時表明支持保留功能組別，覺得可以透過擴大選民基礎，增加功能組別認受性，但承認呢個問題，難過處理特首選舉囉。<br>7.1遊行10周年喎，葉劉有乜嘢搞呀？佢話當日有私人活動，只去升旗禮而不上街。唔通佢嘅私人活動，係去平價購物？</p></body></html>