<html><header><meta charset="utf-8"><title>蔡一傑幫肉男揀衫前後腳走</title></header><body><h1>蔡一傑幫肉男揀衫前後腳走</h1><p>【中環】蔡一傑嘅性向成疑，加上佢同張耀揚被傳06年喺健身室認識，更爆出兩男嘅斷背情。張耀揚上月俾人影到同大隻仔行街，但蔡一傑都唔輸蝕，前日同個有肉地嘅男士現身中環買衫。<br>大概下晝4點45分蔡一傑單拖孭住大袋到中環雪廠街嘅I.T，原來嗰位肉地男一早喺度睇緊衫。兩個人會合後蔡一傑就幫肉男揀衫，仲話：「你試咗上身先啦，好睇呀。」然後不斷搵衫拼喺友人身上，之後蔡一傑一個人去咗睇衫試鞋。</p><p>小齊夫婦血拼</p><p>另一方面，任賢齊同老婆Tina原來都在場，兩公婆分開血拼，各自搵店員幫手搵貨。買足一個鐘，小齊兩公婆心滿意足離開，不過出到門口見到被追訪，任太好快手彈開避免上鏡。小齊好緊張不停喺度解釋話：「唉呀，我哋成日嚟買衫㗎。」<br>當記者補祝小齊47歲生日時，佢多謝完又同老婆走番入時裝店。大概10分鐘後，小齊架七人車嚟到，小齊同老婆即刻出嚟上車走，全程保持微笑嘅。唔知係咪收到小齊通水，蔡一傑同肉男前後腳離開，肉男走咗15分鐘後，蔡一傑先走，以為記者唔知佢哋一齊行街買衫。傑仔仲做戲做全套，喺附近嘅名店行多個圈先走，以為神不知鬼不覺。<br>採訪、攝影：李志明、徐錦池</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>