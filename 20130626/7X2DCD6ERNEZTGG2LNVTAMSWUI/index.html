<html><header><meta charset="utf-8"><title>隔牆有耳：一翅都唔食　號召10萬人護鯊 - 李八方</title></header><body><h1>隔牆有耳：<br>一翅都唔食　號召10萬人護鯊 - 李八方</h1><p>無翅生活近年開始成為港人嘅life style，但仍然有好多人未戒翅㗎。有環保團體估計，過多30年左右，大部份鯊魚都會因為捕殺過度而滅絕，到時一定惹嚟海洋生態大災難，而香港作為魚翅貿易同消耗量最大嘅城市之一，係時候反思食翅文化啦。<br>一班好有心嘅名人，包括公民黨陳淑莊、歌壇飛魚方力申，唱作人林一峰以及藝人盧大偉等，噚日齊齊響應護鯊行動發起嘅「一翅都唔食」運動，身體力行全面戒翅。<br>Tanya話政界中人雖然成日有應酬，但既然可以婉拒煙酒，拒食魚翅又有幾難？護鯊行動就期望，運動可以召集最少10萬港人到網上宣誓停止食翅。</p></body></html>