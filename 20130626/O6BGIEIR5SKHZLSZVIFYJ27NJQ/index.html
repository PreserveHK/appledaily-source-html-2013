<html><header><meta charset="utf-8"><title>求驗客手記：平實希拔「釣」上封面</title></header><body><h1>求驗客手記：<br>平實希拔「釣」上封面</h1><p>（喜）對於職業生涯一直平平穩穩嘅愛華頓右閘希拔（右）嚟講，應該好少可上到雜誌封面，但佢早兩日就竟然做咗封面人物！究竟咩事？原來佢釣咗條42磅重嘅巨型鯉魚，所以上咗本英國釣魚周刊嘅封面；見佢抱住條大魚，好威水咁樣！32歲嘅希拔原來係釣魚發燒友，人哋球星放暑假去享受陽光海灘，佢就日日坐喺河邊釣魚；而喺舊年，佢仲買咗個魚場返嚟㖭。</p></body></html>