<html><header><meta charset="utf-8"><title>阿嬌舊愛匿埋試墨鏡</title></header><body><h1>阿嬌舊愛匿埋試墨鏡</h1><p>【中環ifc】鍾欣桐（阿嬌）前韓國男友權寧一（K先生），因工作經常喺香港出現，日前佢同男助手一齊現身中環ifc行街。戴住墨鏡嘅K先生一馬當先，助手跟喺後面。<br>K先生入咗間男士服裝名店，對店內嘅太陽眼鏡非常有興趣，不停試唔同款式。不過當佢嘅助手發現被追訪，K先生即刻好緊張，但又唔捨得走，惟有攞住一堆眼鏡入試身室慢慢試。另外，阿嬌日前同助手到北京工作，戴住墨鏡嘅佢依然遮唔到疲憊嘅神情。<br>採訪、攝影：李志明、徐錦池</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>