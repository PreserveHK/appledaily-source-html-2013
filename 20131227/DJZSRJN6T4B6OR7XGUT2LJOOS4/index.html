<html><header><meta charset="utf-8"><title>馮仁昭四圍超：大肚Whitney買豪華B車 - 馮仁昭</title></header><body><h1>馮仁昭四圍超：<br>大肚Whitney買豪華B車 - 馮仁昭</h1><p>曾參加真人騷嘅盛女Whitney，今年8月同媽模陳靜儀（Mia）嘅前夫莊家傑閃婚，本月初宣佈有喜，前日佢一個人喺中環太子大廈睇BB嘢，見佢肚凸凸，但啲手腳都仲係好幼兼且面尖尖，睇嚟佢嘅陀B生活好輕鬆。</p><p>「未知性別」</p><p>Whitney主攻孕婦絲襪同妊娠紋膏，對架超豪版嘅BB車愛不釋手，反而啲BB衫同玩具就齋睇冇買。<br>噚日馮仁昭打電話畀Whitney，佢話：「未係好確實知道性別，遲啲先知，𠵱家都係得個睇字。」佢冇講𠵱家陀咗幾多個月，估計應該夏天出世，佢話：「暫時重咗10磅，BB吸收勁，醫生check過size正常，手長腳長似爹哋。有留意食乜嘢係長胎唔長肉，等BB發展好啲，有準備搵定陪月。」點解嗰日唔見老公？Whitney話：「嗰日老公返工，努力賺錢，等BB生活好啲。」<br>撰文：馮仁昭</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>