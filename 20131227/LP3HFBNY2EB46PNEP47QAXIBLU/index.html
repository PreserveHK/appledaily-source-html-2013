<html><header><meta charset="utf-8"><title>島民關係密切　少嚴重罪案</title></header><body><h1>島民關係密切　少嚴重罪案</h1><p>【本報訊】現任長洲分區指揮官黃寶茵指出，現時長洲警署共有108名軍裝警員及10名文職人員。由於長洲屬於離島，人口只有約2萬多人，島上居民關係密切，長洲罪案多屬較輕微罪案，如打荷包或爆竊等搵快錢罪行，一旦有嚴重事故，居民都會立刻通風報信。<br>她以今年10月一名39歲長洲男居民手持開山刀連環斬傷兩名街坊事件為例，指事發當日早上10時許，疑兇先後斬傷一名19歲青年及31歲運送石油氣工人，「由於疑犯係島上居民，好快俾人認得佢嘅身份，我就立即打畀島上嘅區議員等社區領袖，再透過佢哋發放訊息畀居民，好快就有人知道疑犯嘅位置，仲立即通知我哋去拉人」。她直言，這個案正反映長洲警民關係守望相助的特色，「相比市區，長洲係屬於太平嘅地方」。<br>黃指出，對長洲警員來說，現時最大的警務挑戰是節日假期及一年一度的太平清醮等大型活動，吸引大批旅客到長洲遊玩，該警署人員需進行人群管理及加派人手巡邏，維持秩序，防止罪案發生。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>