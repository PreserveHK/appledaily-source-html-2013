<html><header><meta charset="utf-8"><title>送　禮 - 陳也</title></header><body><h1>送　禮 - 陳也</h1><p>環保團體籲請各界，大方轉送禮物，以免浪費。<br>假如收到大財團，請轉送狼振英。據珠姐講，他得罪了大財團，所以周身蟻。再得罪多N個的話，想賴死唔走？好行夾唔送，俾財主擲錢擲崩頭都似！<br>如果收到面具面罩以至一切可以遮蓋臉部的禮物，轉送珠姐。在先晴朗後陰霾的一天，笠罩，市容靚番晒。<br>收到大熱兼冇貨的路姆西，請轉送「三個字」。跟住689搵食，愛摑愛擋，不言而喻。<br>抽獎抽到錄音機，送去幫港X聲，配合人肉和筋肉，高音播放，用到明年都冇壞。<br>騎呢地收到摺凳做禮物，唔好扯火住，送去俾公僕，坐慣八千蚊貴嘢的公務員，要跟梁營共渡時艱，與狼共桌，跟貪湯集團劃清界線。<br>應該冇人會送棺材做禮物，但萬一真係收到，一定要轉送去X大！學校高層迫到員工跳樓，真正唔見棺材唔流眼淚。若果大學校長跳樓，副校長記住按既定程序，別打999。</p></body></html>