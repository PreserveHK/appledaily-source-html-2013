<html><header><meta charset="utf-8"><title>阿叻May姐封娛圈𤓓霸</title></header><body><h1>阿叻May姐封娛圈𤓓霸</h1><p>每到年尾，娛圈必有林林總總十大新聞選舉，now TV觀星台《娛樂審死官》近日就舉行了「2013娛樂圈十大𤓓人」，由該節目幕後揀選出今年娛圈十位𤓓人，有關結果在昨晚節目中已公佈。</p><p>DaDa反口入圍</p><p>這十個𤓓人分別是笑言台慶收視得「兩、三點」便跪回家的陳百祥（阿叻）、烹調任何餸菜也落雞汁的馮美基（May姐）、被爆小三攣情及講大話的馬賽、食回頭草重返電視台拍劇的陳山聰、發表「天災論」的成龍、自認高層、後生又靚仔的盛品儒、傳婚變後又揚言感情沒問題的白韻琹、舉報微博反愛國言論的溫兆倫、宣佈退出娛圈後火速復出的陳靜（DaDa），以及不惜露點博出位的女子組合AD2。</p><p>now強調排名不分次序，但就指阿叻和May姐先拔頭籌入圍，其中阿叻揚言台慶收視得「兩、三點」便跪回家，引發網民台慶夜熄機，惟事後阿叻巧遇王維基時又搭膊頭扮老友撐發牌，now認為阿叻「神又係佢鬼又係佢」，入圍𤓓人當之無愧。<br>May姐在《May姐有請》中經常失驚無神哈哈笑，以及任何菜式烹調也落雞汁而入圍十大𤓓人，May姐昨在電話中不怒反笑說：「OK，多謝佢（《娛樂審死官》主持梁思浩）！哈哈哈哈哈！」有否不開心？她笑說：「冇嘅，佢畀面囉。冇緊要啦，佢一定要出位，明白㗎啦！」</p><p>思浩報稱冇份選</p><p>不過，之前白姐姐接受《娛樂審死官》訪問而跟梁思浩展開罵戰，如今白姐姐入圍𤓓人，不禁令人聯想到與思浩之間的私人恩怨有關。記者昨日致電白姐姐，但未獲回覆，梁思浩則透過WhatsApp回應：「不擔心，因為我沒有份選舉的！哈哈哈，我有份選？我就選樂大媽啦！」<br>採訪：方圓</p><p>足本收睇《亂噏24》x劉嘉玲；鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>