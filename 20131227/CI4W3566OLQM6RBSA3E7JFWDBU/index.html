<html><header><meta charset="utf-8"><title>隔牆有耳：潮語鬧狼英　立會譯hea有指引 - 李八方</title></header><body><h1>隔牆有耳：潮語鬧狼英　<br>立會譯hea有指引 - 李八方</h1><p>立法會秘書處喺今年大會10月復會後，將即時傳譯服務擴展至普通話，等只識煲冬瓜嘅人可以細味議員發言。但唔少議員發言時用俗語或潮語，呢啲普通話入面冇嘅詞彙，點譯先最傳神呢？</p><p>原來立法會秘書處特別整咗份指引畀繙譯員參考。好似不時聽到議員形容梁班子嘅「hea」字，原來譯做「隨意閒玩蹓躂」；至於鬧官員「九唔搭八」，繙譯員就會話官員「說話不着邊際」；最鍾意「大隻講」嘅狼英，普通話演繹就係「光說不做」。原來立法會都想將年初引入嘅手語同新落實嘅普通話傳譯服務擴展至所有會議，預計每年經費約1,300萬，最重要政府肯撥款。</p><p>廣東話/普通話繙譯</p><p>•hea/隨意閒玩蹓躂<br>•九唔搭八/說話不着邊際<br>•大隻講/光說不做<br>•大細超/厚此薄彼<br>•出蠱惑/耍花招<br>•貓紙/小抄兒<br>資料來源：立法會秘書處</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>