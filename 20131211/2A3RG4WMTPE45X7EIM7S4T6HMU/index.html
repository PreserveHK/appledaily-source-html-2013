<html><header><meta charset="utf-8"><title>體壇拾趣：李慧詩諗計贏「女警」</title></header><body><h1>體壇拾趣：李慧詩諗計贏「女警」</h1><p>喺世界盃墨西哥站掃走1銀2銅嘅李慧詩（Sarah、圖）噚日返港，小休幾日後會返去昆明訓練，聖誕都要留喺當地，信基督教嘅Sarah就話冇所謂，因為明年2月哥倫比亞世錦賽，要力爭衞冕500米計時賽，佢仲向近期狀態「弗」爆嘅德國女警車手禾高下戰書，對手喺英國站同墨西哥站嘅爭先及凱林賽連贏4金，Sarah話好想明年擊敗佢報仇，「禾高都有參加倫奧，可能當時太緊張，所以成績麻麻。近兩個月，自己連續4場都輸畀佢，稍後都要睇番比賽錄影片段，研究佢嘅戰術，再諗諗有乜方法，希望明年世錦賽、世界盃等大賽可以贏到佢，報到仇。」</p><p>杜琪峰＆鄭秀文齊齊《亂噏24》同3個大帝吹吹水！<br>周一至周五《亂噏24》約定你： http://bit.ly/appletalk24  </p></body></html>