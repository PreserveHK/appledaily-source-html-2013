<html><header><meta charset="utf-8"><title>馮仁昭四圍超：吳浩康黐鍾舒漫　甜蜜掘金 - 馮仁昭</title></header><body><h1>馮仁昭四圍超：<br>吳浩康黐鍾舒漫　甜蜜掘金 - 馮仁昭</h1><p>日前發表愛的宣言嘅吳浩康（Deep）噚日同鍾舒漫（Sherman）sweet爆去到九龍灣出席活動，不過Sherman嘅舊愛張致恒（Steven）就酸溜溜，雖然日前被拍到同新女撐枱腳，但就被指示威，前晚Steven到金鐘出席首映時自爆有對象，仲死撐話同乜人出街都會被人話示威。<br></p><p>蒸魚冧外母
</p><p>Deep同Sherman拍拖後首度同場，兩人故作鎮定，不過接受訪問時就顯得唔多自然，Sherman唔多想講感情事，扯開話題自爆媽咪生日要同佢慶祝，被追問會唔會同Deep跟媽咪一齊慶祝時，佢話：「唔會喇！我有嘢做，佢都有嘢做，之前同媽咪食咗飯，送咗個電話畀佢。」Deep自爆以前見過女友媽咪好多次，但拍拖後第一次見就好緊張，Deep仲親自下廚冧未來外母，佢話：「煮家常便飯，蒸吓魚。」Sherman仲維護男友話媽咪唔會傷佢心，所以冇彈Deep廚藝。對於Steven被指示威，Sherman話：「佢咁多朋友，唔係男就係女，我又唔覺佢酸溜溜。」<br>撰文：馮仁昭</p><p><br>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013  </p></body></html>