<html><header><meta charset="utf-8"><title>趣趣地：拿臣出山助囝囝贏波</title></header><body><h1>趣趣地：拿臣出山助囝囝贏波</h1><p>有云：「兄弟同心，其利斷金」，如果父子同心又係乜嘢呢？咪就係贏波囉！瑞典名宿軒歷拿臣（Henrik Larsson、圖）喺掛靴後去咗母會賀格堡（Hogaborg）做助教，但由於隊波成績麻麻兼傷兵勁多，早前佢決定出山，仲喺對登侯爾（Tenhult）嘅瑞典乙組聯賽（即係第4級聯賽），同15歲嘅囝囝佐敦一齊上陣，結果拿臣自己冇入波，佐敦就入咗1球，協助球隊勝4:2；41歲嘅拿臣賽後話：「可以同囝囝一齊上陣，係一個好可貴嘅機會。」佢囝囝佐敦則話：「等我下次助攻畀爸爸入波先！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>