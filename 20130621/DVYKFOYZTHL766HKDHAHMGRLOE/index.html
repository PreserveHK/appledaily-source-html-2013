<html><header><meta charset="utf-8"><title>馮仁昭四圍超：Miki濕身解放　肉搏 - 馮仁昭</title></header><body><h1>馮仁昭四圍超：<br>Miki濕身解放　肉搏 - 馮仁昭</h1><p>下個月就係一年一度嘅書展，唔少𡃁模藝人都會趁機出寫真同書，其中楊愛瑾（Miki）今年簽新公司後，除咗為無綫拍咗兩部劇《神槍狙擊2013》同《貓屎媽媽》外，喺下月書展佢亦會推出文字相集《綿羊》。<br>早前Miki去咗泰國影相，七日之旅行程好緊密，Miki每日只得四個鐘休息。當中Miki仲玩濕身大解放，着三點式外加透視裝，若隱若現大玩熟女誘惑。<br></p><p>之前簽過許穎（Phoebe）公司嘅蕭美卡（Mika），同公司解約後近日簽咗施念慈間公司，下月仲會出寫真。Mika趁之前有時間增值自己同減肥，成功減咗十幾磅，佢話：「雖然之前係有唔開心，但我冇放棄自己不停裝備，因為我覺得機會隨時降臨。」Mika話會努力追番失去嘅一年青春同機會，希望寫真大賣。<br>至於Phoebe嘅師妹梁晶晶（Bonnie）都會出寫真，仲博到盡幾乎全裸，只着內褲同用手遮胸。Bonnie同台灣型男柯震東幾熟，會唔會送本寫真畀佢？Bonnie話唔會，叫佢自己買嚟支持。</p><p>Bonnie向蕭亞軒認錯</p><p>近日柯震東同女朋友蕭亞軒冷戰，會唔會同Bonnie有關？佢話：「我識佢時佢冇交代有冇女朋友，如果真係因為我，我會同佢女朋友講聲對唔住。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>