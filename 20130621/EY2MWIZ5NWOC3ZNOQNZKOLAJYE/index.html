<html><header><meta charset="utf-8"><title>偕珍妹回巢爭吳啟華李若彤：等緊緣份到</title></header><body><h1>偕珍妹回巢爭吳啟華<br>李若彤：等緊緣份到</h1><p>曾志偉首度監製的無綫劇、改編自韓國電影《陽光姊妹淘》的《Aerobic Girls》，昨日在將軍澳電視廣播城舉行記者會，一如本報日前率先報道，90年代女神李若彤和張慧儀終於出山，她們與李麗珍、葉蘊儀、陳慧珊、江欣燕和袁潔瑩等人，再聯同演她們少女版的演員「邦民女」陳嘉寶、賴慰玲、王敏奕、「糖妹」黃山怡、陳瀅、AOA的妹妹吳燕菁（Annice）及SuperGirls成員Cheronna（吳嘉熙）演出，男主角則找來吳啟華助陣，周旋於七女之間的他笑稱：「搵得咁多師奶嚟，梗係要搵番個師奶殺手！」<br>狀態極弗的李若彤，近年主力幫妹妹湊女，她說：「我當咗佢係半個女，曾經有人以為呢個係我個女。」問她為何不生B？她笑稱單卵怎繁殖？更自爆：「我已經單身咗四年半，從來都冇結過婚，仲等緊緣份到。」</p><p>被傳與潘源良結婚的李麗珍昨否認婚訊，她說：「幾時有結婚呀，佢仲忙過我！」談到16歲的囡囡與潘的關係，她說：「佢𠵱家係少女反叛期，我唔會強迫佢，等佢大個啲明白啲再算。」她稱囡囡將到加拿大讀書，屆時她會請假一星期陪囡囡開學。而近年專注在廣西生活兼做飲食生意的張慧儀，透露10歲大的養子Hanson今次亦有同行，問她會否繼續拍劇？她說：「始終𠵱家係做生意，所以要睇情況。」</p><p>邀阿倫客串</p><p>志偉笑稱今次壓力比拍三部電影還要多，談到戲份分配問題，他說：「李若彤同李麗珍會多啲啲，之後會有好多群戲。毛舜筠因為要陪囡囡去外國讀書而推咗部劇。」志偉希望邀另一老友出山，他說：「呢個係譚詠麟（阿倫），因為故事話成班女當佢係偶像。我將呢個問題交咗畀陳國強，不過我未有同阿倫講。」<br>此外，志偉昨日在銅鑼灣出席廣告首播會，他對其中一個小女孩特別關照，他說：「因為佢好似洪天明個老婆周家蔚，好似佢哋個女咁，特別親切。」<br>採訪：何慧斯、胡比<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>