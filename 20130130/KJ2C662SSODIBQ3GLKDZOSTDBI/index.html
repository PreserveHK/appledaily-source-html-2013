<html><header><meta charset="utf-8"><title>中環迷你裙：吉之島家道中落？ - Samantha</title></header><body><h1>中環迷你裙：吉之島家道中落？ - Samantha</h1><p>自從商場競爭越來越大，每個場都需要有性格才能跑出，好似希慎廣場有誠品、太古城靠日資百貨做旺個場，加租就易話為。前排到九龍城廣場永旺（984）旗下的吉之島，雖然是百貨連超市，但星期五晚竟然得小貓三四隻。<br>以為地段問題，再到港鐵沿線樂富另一間取代「吉之島」的日資百貨，場面同樣冷清。當年日資百貨撤走後以為生意好做，想不到如Panasonic般家道中落，除做日本客生意的鰂魚涌和黃埔，其他多是屢戰屢敗，走廉價路線的10元店和家居廣場反而受歡迎。<br>永旺因開店前期開支及營運支出大，撇除投資物業公允值，中期核心溢利跌22%。他們的百貨多由超市、電器、服裝組成，賣衫的死得轟烈，對港女如Samantha來說，以品牌行先的年頭，買衫講品牌，萬不能炒雜燴湊夠數就算，雖然近期日圓貶值炒永旺，但業績要變靚，服裝部睇嚟都要諗吓計！</p><p>Samantha<br>本欄逢周一、三、五刊出</p></body></html>