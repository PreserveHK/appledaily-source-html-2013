<html><header><meta charset="utf-8"><title>茍芸慧施校服誘惑</title></header><body><h1>茍芸慧施校服誘惑</h1><p>【九龍城】一班演員前日下晝3點幾為電影《重口味》喺九龍城一間專賣潮式糖水嘅舖頭開工，當中包括組合農夫嘅C君、梁烈唯同茍芸慧。成班人開工着住校服，唔知以為開化妝舞會，同場仲有啲後生仔女嘅臨記。幾位演員可能好耐冇着校服，見佢哋扮番學生都好開心，知道門口有記者仲成日行出行入畀你影，仲擺晒V字手勢，睇嚟佢哋好緬懷讀書嘅日子。<br>採訪、攝影：李志明</p></body></html>