<html><header><meta charset="utf-8"><title>魚樂無窮：精電調整近尾聲 - 唐牛</title></header><body><h1>魚樂無窮：精電調整近尾聲 - 唐牛</h1><p>日本首相安倍晉三噚日公佈經濟增長策略，全部都係長遠規劃，對於熱衷短炒嘅股民嚟講，絕對係一盤冷水照頭淋，日經指數其後越跌越急，埋單再插近4%。有窩輪商睇準近排日股熱炒商機，推出相關窩輪，等大家有隔山買牛嘅機會。但唐牛並不建議大家入場，條款上輪商已佔有絕對優勢，淨係縮vol一招已經KO你，加上港股與日股開市時間不一致，隨時俾啲裂口玩殘。日圓與日股近期明顯呈反走勢，如果博日股反彈，向受惠日圓貶值股份埋手更化算，精電（710）係其中一員。<br>本欄曾於4月初推介精電，一個多月爆升55%，噚日回落至接近黃金比率0.5倍兼50日線約5.5水平即見支持，乃見底反彈先兆。精電去年全年賺1.71億銀，升1.8%，較中期倒退65%明顯改善，現價市盈率10.9倍，較過去五年平均14.8倍，折讓接近三成，息率接近五厘，已見吸引力，現價5.72元買入，短線先睇20日線6.37元，潛在升幅11%，甚具值博率。</p><p>唐牛</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>