<html><header><meta charset="utf-8"><title>樂香園：<br>Yield player　被收水玩殘 - 海迪</title></header><body><h1>樂香園：<br>Yield player　被收水玩殘 - 海迪</h1><p>過去幾年美國放水導致超低息畸形環境，造就只要有少少息的投資，都備受追捧，最誇張例子就是領匯（823），股價最高位時股息率得2厘，竟然仲可以炒到上去，認真夠癲。現時美國收水疑雲困擾全球市場，大家估伯南克最快呢幾個月就可能會減少買債，最快2014年底開始加息，大量yield player同聲急跌。美國10年債息都升返上2厘，如你只畀得起幾厘息，投資者仲點解要買你？只要收水陰霾一日唔散，收息股呢一轉睇怕都難以收復失地。<br>芬佬朋友說得好，出得來行預咗要還，pegged住美金的香港，這些年來最受惠，因為QE，信貸擴張催谷資產價格全面飆升，美國疑似收水的signal，對香港市場而言，猶如call孖展一樣。地產商早前紛紛把握最後機會，在估值處於高位時搞分拆，這股浪潮是否要提早結束，很視乎加息的預言會否自我實現。朗廷（1270）上市短短幾日已跌超過一成，合和香港房地產（288）要減集資，全皆因生不逢時，怕趕不及尾班車。<br>嚟緊仲有隻新世界酒店，雖然資產唔錯，但上唔上到，除咗sell注資概念外，睇怕都好視乎肯唔肯畀高啲息。不過，如果𠵱家仲惜售唔去馬，恐怕連最後的窗口都要關掉了。<br><br>海迪</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>