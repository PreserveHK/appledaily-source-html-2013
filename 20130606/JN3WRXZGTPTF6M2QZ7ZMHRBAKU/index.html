<html><header><meta charset="utf-8"><title>條款苛刻　樂富商戶：離晒譜</title></header><body><h1>條款苛刻　樂富商戶：離晒譜</h1><p>【直擊報道】<br>領匯（823）去年加租幅度超標達成，原來是靠街市瘋狂加租28%及踢走商場小商戶。記者昨分別到樂富的富茂街市及將軍澳尚德邨廣場直擊，發現尚德的小商戶幾乎絕迹，樂富街市檔主亦已被通告，將要加租一倍，屆時恐被迫結業，做番打工仔。</p><p>凍肉舖禁賣罐頭豉油</p><p>領匯去年街市的平均三年續租租金升幅由14.6%增至28%，堪稱暴利，除大埔大元街市外，4月底翻新的樂富街市將瘋狂加租一倍，並附加許多苛刻條款限制小商戶做生意。<br>原在樂富街市經營凍肉舖24年的羅小姐，目前在富茂街市臨時營業，她表示，「以前我租三間舖約五百呎，月租加埋先5萬，但樂富街市裝修完要加到成十萬，呎租開我170至190蚊，仲要兩星期內答覆，我仲計緊數，一個月生意額先30萬多啲。而且之後一間凍肉舖只可以賣一樣嘢，唔畀賣罐頭同豉油類雜貨，又要着制服。領匯話市民買豉油要去超市買喎，根本離晒譜！」領匯目前要求商戶交營運報告，以掌握商戶營業狀況，為了推高租金收入「賺到盡」，因此踢走「小本經營」的商戶，引入大財團。<br>售賣成衣的陳先生透露，「我月租得5,500蚊，如果佢加租多過一千，我已經要執笠！」領匯監察發言人李翠琼認為，領匯旗下街市租金加幅太高，「領匯會趕走部份小商戶，或者調動吓位置，將靚位留畀財團，例如將街市一半位租畀百佳，可以賺多啲！」<br></p><p>尚德小商戶近絕迹</p><p>領匯投資8,700萬元翻新的尚德廣場趕絕大部份小商戶，記者在現場打算找商戶採訪，發現商場超過九成舖已租予大集團或連鎖店，舖位重新劃位，將最靚最旺位置留給大財團，獨立經營的小商戶不超過5間，碩果僅存的童裝店女東主陳太批評，「領匯翻新商場為名，加租為實！」</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>