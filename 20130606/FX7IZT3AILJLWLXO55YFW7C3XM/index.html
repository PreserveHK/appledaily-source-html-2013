<html><header><meta charset="utf-8"><title>Eric Kwok被愛犬搶風頭</title></header><body><h1>Eric Kwok被愛犬搶風頭</h1><p>【銅鑼灣】唱作人郭偉亮（Eric Kwok）前日傍晚6點幾揸車去銅鑼灣，佢喺白沙道泊低架車後，煙癮大發入咗後巷扯煙，之後竟然隨手將煙頭丟落地，好冇公德心。<br>Eric Kwok上車後同三隻狗玩，冇耐李璨琛行過見到Eric Kwok，就企喺車旁同Eric吹水玩狗，其間不停有街坊同學生妹經過都俾狗仔吸引用手機影相，狗仔魅力仲大過主人Eric Kwok，搶晒風頭。<br>採訪、攝影：徐錦池、楊浩賢</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>