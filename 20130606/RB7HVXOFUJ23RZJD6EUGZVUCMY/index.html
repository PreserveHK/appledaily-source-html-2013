<html><header><meta charset="utf-8"><title>隔牆有耳：橋牌　網戰　<br>港人Bill殺令 - 李八方</title></header><body><h1>隔牆有耳：橋牌　網戰　<br>港人Bill殺令 - 李八方</h1><p>香港政、商界有唔少橋牌（Bridge）粉絲，據聞政壇元老李鵬飛、終院法官陳兆愷以及前理大校長潘宗光等，都係好此道之人；查實微軟創辦人Bill Gates（蓋茨），都係橋牌高手，原來佢最近幫加拿大橋牌迷創辦咗一個橋牌網Bridge Base Online，仲會親自上網，接受全球市民Kill Bill 挑「Gates」㖭呀。</p><p>與日本實力接近</p><p>香港橋牌協會話呢個網站，𠵱家每日都有逾萬位橋牌迷參與，就連Bill Gates，都會親身上網作戰，話唔定香港橋牌迷會遇到Bill Gates呢位對手。咪以為港人冇能力挑「Gates」，協會話香港橋牌迷水平唔差，實力不容小覷。<br>好似本周五咁，喺香港舉行嘅亞太區橋牌錦標賽就出咗一對夫妻檔選手，太太係新聞處助理處長林羅寶蓮、佢老公係退休會計師林蔭，兩個都喺香港選拔賽連戰三日先殺出木人巷，分別挑戰女子組同長青組。<br>呢兩個組別以及公開組，每組前三名可以代表亞太區出戰世界錦標賽。林太話亞太區最強對手係印尼、中國同中華台北，但印尼係今屆主辦國，唔使打外圍賽，預料香港要同實力較接近嘅日本，爭入世界錦標賽嘅第三席。<br><br>mailto:pf_lee@appledaily.com</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>