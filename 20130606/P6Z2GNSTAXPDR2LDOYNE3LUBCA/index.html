<html><header><meta charset="utf-8"><title>求驗客手記：<br>足總徹查歧視菲國事件</title></header><body><h1>求驗客手記：<br>足總徹查歧視菲國事件</h1><p>《怒》港足六四夜喺旺角場友賽以0:1不敵菲律賓，點知呢場friendly變咗唔友誼，主隊球迷喺奏菲國國歌時有少量噓聲傳出，亦有傳有球迷出言侮辱對方球員同球迷（圖），賽後更向客軍掟水樽等，事件就連美聯社都有報道。香港足總行政總裁薛基輔，噚日回應話，暫時未收到任何正式投訴，但就強調對種族歧視零容忍，如一經接獲投訴，將會全力配合調查！<br>港菲關係自10年馬尼拉人質事件後一直惡劣，香港至今仍將菲律賓列為黑色旅遊警示國家，所以兩軍前晚喺旺角場交鋒，場外都有唔少火藥味。香港足總發言人話徹查今次事件後，會向國際足協同公眾交代，而菲足總就話睇完港足總呢份報告之後，先決定會唔會向FIFA投訴。</p><p>薛基輔：未收到投訴
</p><p>足總CEO薛基輔噚日就今次事件書面回應︰「香港足總唔會容許球員、教練、職員或球迷，做出任何涉及種族歧視嘅行為。如果今場波收到任何投訴，我哋會全力協助調查，若證實有人觸犯條例，有關人士將面臨禁賽，並研究終身禁止入場嘅可能性。」</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>