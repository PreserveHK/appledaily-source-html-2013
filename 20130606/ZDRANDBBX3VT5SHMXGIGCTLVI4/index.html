<html><header><meta charset="utf-8"><title>中環在線：<br>回應投資廉航　胡文新好火 - 李華華</title></header><body><h1>中環在線：<br>回應投資廉航　胡文新好火 - 李華華</h1><p>合和（054）太子爺胡文新（Thomas)說話一向溫柔，噚日否認有意投資廉航時，竟然有些少火氣，仲爆出一句「唔通人哋打銅鑼，我哋就要跳舞？」似乎不滿有人擺佢哋上枱。<br>東航（670）舊年初宣佈同澳洲航空合資在港成立廉航捷星香港，但一直未攞到牌，近日有傳合和主席胡應湘入股，以助攞牌。</p><p>「我同爸爸都冇興趣」</p><p>咁啱合和搞緊分拆香港地產業務上市，之後可以全速發展灣仔合和二期，無端端傳佢哋投資廉航，好似不務正業咁，Thomas當然要認真否認傳聞，指「（合和）從來無曾經研究投資任何航空公司」，被人追問私人有冇興趣時，佢就帶些少火氣再來一句：「我同我爸爸都冇興趣」，即時打消晒所有人嘅想像空間。<br>合和晚上仲出埋通告，白紙黑字講明話冇計劃投資捷星香港或廉航業務，堅認真。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>