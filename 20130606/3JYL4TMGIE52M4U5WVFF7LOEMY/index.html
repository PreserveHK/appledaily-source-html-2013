<html><header><meta charset="utf-8"><title>女神tea time：<br>恒力與玉女掌門人 - Fifi</title></header><body><h1>女神tea time：<br>恒力與玉女掌門人 - Fifi</h1><p>倪震成功將「玉女掌門人」周慧敏私有化，一早成男人公敵，噚日周顯爆料話佢投資恒力（169），一個月勁賺千萬元，旋即再令一眾男人咬牙切齒。<br>單睇周慧敏同恒力呢兩項投資，就知倪震眼光好。想當年經過「張茆事件」後，女神唔單止從一而終，仲處處維護。就知周慧敏唔係得外表，仲大方有內涵。至於倪震今次決定投資恒力，佢解釋係知道呢隻殼嘅買家萬達有財力，睇好恒力有注資概念。恒力今後就好似周慧敏咁，都唔係得個殼。<br>不過揀啱股，落幾重注亦考功夫。雖然對佢來講，400萬元只係閒錢，但正如《爽組合》參賽者，就算拎住300萬元，除非「一注獨贏」，否則都唔會買死一隻股啦。或者倪震人生閱歷多咗，令佢知「一注獨贏」嘅重要性，所以一炮過將筆錢買晒一隻股。不過佢最叻係，1.2至1.3蚊買入，就算升到3蚊、4蚊都唔肯放。<br>買股同揀另一半一樣，只要對對方信心十足，未到價、唔放手，學嘢啦。<br><br>Fifi<br>本欄逢周二、四刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>