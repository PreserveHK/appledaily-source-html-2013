<html><header><meta charset="utf-8"><title>異動空間：西王糖大玩蛇吞象 - 魏力</title></header><body><h1>異動空間：西王糖大玩蛇吞象 - 魏力</h1><p>日股由高位狂瀉近兩成，技術上隨時步入熊市，爆煲毋庸置疑，港股跌到七個一皮，可能係基金沽港股幫日股填數，短期料會持續，弱勢的內需股最易遭殃，奉勸戰友咪貪平撈貨。另外，科網、手機設備、醫藥等強勢股守得頗穩，成為新一輪資金避難所，隨時有力再創新高。<br>講起股檀「蛇吞象」，一定會諗起「小小超」當年以一隻殼股鯨吞香港電訊。近排都有一單，雖然規模細好多，但都不容忽視，股價炒高三幾倍，一啲都唔出奇！講緊嘅係西王糖業（2088）。<br>公司本來主攻玉米加工，但受成本上漲打擊，業績去年見紅，為咗打救隻股，公司上月宣佈以近21億人仔，將玉米業務賣番畀大股東，轉搞房地產，另派特別息75仙。交易公佈前，隻股得74仙，復牌即刻飛升一倍，但只是升浪的前奏。<br>賣咗玉米業務後，公司得番山東的四個內房項目，NAV得番一億幾，名符其實係隻殼。點發大來搞呢？過咗幾日，公司再宣佈投資8億美金，於山東火車站搞沿線地產項目，可謂蛇吞象的Deal！要搞得成個項目，炒上批股集資係指定動作，現時17億市值顯然未夠，即使炒到3蚊，市值亦僅30億元。目前內房殼股隻隻都過30億元，以此為目標並不為過。<br><br>魏力<br> http://www.facebook.com/2012jason <br>本欄逢周一、二、四、五刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>