<html><header><meta charset="utf-8"><title>中環在線：<br>鍾楚義妻　淡市賣樓賺四千萬 - 李華華</title></header><body><h1>中環在線：<br>鍾楚義妻　淡市賣樓賺四千萬 - 李華華</h1><p>資本策略（497）主席鍾楚義一向有投資眼光，就連佢老婆簡淑妍都唔講得笑，近期喺高位止賺出貨。聽聞，簡淑妍剛以5,800萬元沽出淺水灣嘉麟閣1座高層A室，呢個單位實用面積1,775呎，圍起呎價32,676蚊，絕對係靚價。<br>翻查資料，簡淑妍喺1999年透過彩利投資有限公司以1,700萬買入，揸貨14年，賬面勁賺4,100萬元離場，件貨升值2.4倍。<br>簡淑妍唔止有位投資有道嘅老公，阿爸仲係本港著名測量師簡福貽，難怪鍾意物業投資。</p><p>捧場買The Hampton</p><p>上個月佢先至用8,680萬元，買入佢老公間公司旗下跑馬地豪宅The Hampton最後一個單位1樓A室連兩個車位，估計佢買入作長線投資。</p></body></html>