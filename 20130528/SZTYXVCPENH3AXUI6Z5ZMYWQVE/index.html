<html><header><meta charset="utf-8"><title>陳慧琳家有癡纏仔</title></header><body><h1>陳慧琳家有癡纏仔</h1><p>幸福潮媽陳慧琳（Kelly）早前接受訪問，她稱將家庭放在首位：「呢個時刻真係好甜蜜，有好大精神支柱。未結婚時做乜都得，𠵱家多咗屋企要顧，要睇住兩個仔。盡量工作都配合屋企，但唔會全職喺屋企，會頂唔住咁辛苦，而且我想喺工作上搵到信心同滿足感，唔想脫節。」<br>Kelly自言深得兩子歡心：「佢哋鍾意同我玩多啲，Daddy好惡、好易嬲。蝦餃仔（劉昇）好嗲，會埋嚟攬住我話同我拍拖結婚，喺屋企佢好似保安咁，好緊張我行去邊，以為我去錫細佬，有時我行去飲水，佢就會大叫我，抱細佬出嚟佢又會嗌我。」將來兒子長大有女友，可會不高興？她說：「唔會，我係新潮奶奶，最好拖個靚啲嘅女仔返嚟，斯文啲、唔好蒲嗰啲就得。」<br>採訪：王連連<br>鞋：Ecco</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>