<html><header><meta charset="utf-8"><title>賠償未惠及受影響居民</title></header><body><h1>賠償未惠及受影響居民</h1><p>【制度不公】<br>新界東北發展的修訂計劃中，規定申請換地的地產商，必須向有關土地上的居民作出相當於政府補償的賠償。不過，有團體質疑未能真正惠及所有受影響的居民；而押後發展坪輋/打鼓嶺，只會令地產商有更多時間收地。新修訂計劃提及政府會向受影響居民提供同區安置及特惠補償，並已在附近覓得42公頃農地作復耕之用；也列明發展商換地時，須向居民作賠償。</p><p>「被趕走嘅村民點算」
</p><p>專責協助新界東北寮屋居民的路德會石湖社區發展計劃中心主任胡偉雄質疑：「身處地產商（擁有但）唔使換地嘅發展地段、或者之前已經被趕走嘅村民點算？」他指政府首要立即叫停地產商收地迫遷，否則「落實嗰陣啲村民已經俾人趕走晒」。<br>打鼓嶺坪輋保衞家園聯盟成員張貴財指，政府押後發展打鼓嶺/坪輋，只會給地產商更多時間收地，「今年嘅收地情況急咗，好多居民被迫簽新租約，準備隨時趕你走」；「遲下蓮塘口岸通關，有埋火車站，呢區就係為大陸人服務，唔到梁振英話事」。<br>古洞北發展關注組成員李肇華表示，區內有居民要求不遷不拆、有人希望延續現時的生活模式，也有些人想「上樓」，但在賠償機制上，政府一直沒諮詢受影響居民，「次次都係搵啲唔喺度住嘅村代表、鄉事會諮詢，根本唔知居民想要乜嘢賠償」。<br>他憤指政府做法不公道：「點解發展商就可以換地？村民就唔可以？你要無理收地，就公道啲連發展商嘅地都收埋！」<br>《蘋果》記者</p></body></html>