<html><header><meta charset="utf-8"><title>電視撈飯：有線撐鍾健威重新出發</title></header><body><h1>電視撈飯：有線撐鍾健威重新出發</h1><p>有線電視下月改革，佢哋個「奇妙台」製作新節目《賺大錢》，發掘唔同搵錢方法同探討名人嘅營商心得，主持鍾健威、莫家淦分別訪問咗鄺美雲、袁彌明、李璨琛等，之前鍾健威就係為呢個節目採訪陳冠希時鬧得唔愉快，估唔到噚日有線發新聞稿，都有提「鍾健威早前為《賺大錢》訪問嘉賓時遭受不禮貌對待而鬧出小風波，但鍾健威早已收拾心情重新出發」，有線都幾撐自己員工。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>