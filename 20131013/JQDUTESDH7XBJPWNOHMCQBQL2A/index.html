<html><header><meta charset="utf-8"><title>登台險墮騙局</title></header><body><h1>登台險墮騙局</h1><p>走過逆境，Kay去年跟環球解約，將廣東碟發行簽給跟無綫關係友好的星煥，國語唱片就跟金牌大風合作，老公張繼聰是金牌旗下歌手，一切重新開始，她說：「同星煥、金牌合作好開心，互相支持，有啲頒獎禮大家仲會坐埋一齊，氣氛好融洽。」比以前在環球更開心？她說：「以前同環球都有開心時候，雖然最後解約走，但自己問心無愧。」</p><p>在環球後期Kay受盡冷落，在港人氣下跌，惟有北上拍戲，現在推出國語碟，又頻頻到內地宣傳，對於蔡少芬返內地商演遇綁架疑雲，Kay說：「我哋選合作單位好小心，全部白紙黑字，只係試過一次幾乎滯留澳門，嗰次我同孫耀威演出完想趕返香港，但主辦話冇船飛，最快都要半夜兩點後：『不如上after party飲杯嘢傾偈，介紹主辦方你哋識。』我哋唔係話好大牌，傾吓偈都唔得，但我哋真係好想返港，搵工作人員check到有大把船飛，結果自己買船飛返香港。」</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>