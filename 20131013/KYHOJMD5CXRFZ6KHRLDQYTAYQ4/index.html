<html><header><meta charset="utf-8"><title>勞心勞力　只為討回一啖氣</title></header><body><h1>勞心勞力　只為討回一啖氣</h1><p>【本報訊】索償小股東中，有專業會計師、退休公務員、精明老太婆，一向只作長線投資，首選穩陣股，卻還是押錯注。五年的索償路漫漫，為的是一啖氣，也因不滿政府態度，「呢幾年嘅勞心勞力，絕對大於賠償金額，但希望以自己投資失敗為鑑，唔想其他人再重蹈覆轍！」<br>小型貨運老闆葉先生是目前已知損失最慘重的小股東。08年初眼見基金和銀行戶口息微，遂投資匯豐、中電、中信泰富等藍籌股，豈料首次投資便損手。他先後以32元及29元入股，爆煲前持有22萬股。爆煲後他脫髮、皮膚病，甚至抑鬱。直至女兒找他飲茶，「啲女話，當你賺得番，都係益我哋箒！輸咗算囉，你都養大我哋，第日你有咩事，我哋咪俾返錢你飲吓茶，唔好輸埋條命呀！」始令他釋懷。如今仍周身病痛。<br>堅持索償小股東中，多損失10萬元以下。多年來中信泰富的股東會，時見葉桃輝和梁國強身影。對中信泰富充滿怨氣，卻緊持手中股份，「我咁多年無加持亦無減持，就係要保持呢個（小股東）身份，方便追討！」梁國強說。</p><p>「話畀大眾知要帶眼識人」
</p><p>二人分別代外母及母親打理9,000股，老人家持有中信泰富股票十數載。葉桃輝本為會計師，分析年報、財務報表是他的專業，對股價敏感消息亦格外留神，本以為穩操勝券，「我覺得自己完全是被騙繼續持有中信泰富！」梁國強退休前同樣從事與商業罪案有關的職業，打算以這隻恒生指數成份股作長線投資，結果還是難逃一劫，當年九旬母親更激動得破口大罵。<br>進出小額錢債審裁處、天天坐在法庭聽審、請願，他們手上數吋厚的資料，包括中信泰富前高層崔永年內幕交易案逐字逐句的法庭筆錄。追討賠償額於中信泰富大概微不足道，卻消耗了小股東五年光陰和心血。為了討回一個公道，沾得上邊的部門都已去信了，可回覆幾乎清一色以「案件調查中」作擋箭牌。索償路未見終點，但二人越戰越勇，「有需要話畀市場同大眾知，一定要帶眼識人，否則血本無歸！」</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>