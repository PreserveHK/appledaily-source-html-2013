<html><header><meta charset="utf-8"><title>居屋炒貴　免補地價難獲九成按揭　<br>白表客狂呻　「政府畀意粉唔畀叉」</title></header><body><h1>居屋炒貴　免補地價難獲九成按揭　<br>白表客狂呻　「政府畀意粉唔畀叉」</h1><p>【本報訊】首批中籤的2,500個白表免補價準買家，近月四出揀樓，但二手居屋過去一個月被炒貴兩成，加上受制於按揭年期及二手居屋供貨不多，令購買力有限的準買家處處碰壁。80後準買家鍾先生幾經辛苦，找到心儀的房協單位，卻又發現房協不肯為白表免補價買家提供九成按揭保證，令置業夢頓時幻滅，他批評政府推出白表免補價計劃時沒有周詳考慮及配套。<br>記者：譚靜雯</p><p>鍾先生與父母及弟弟同住屯門居屋，早前他與弟弟以家庭名義申請白表免補價計劃，5月獲悉中籤後，隨即到同區睇樓，一個月內睇了屯門兆麟苑、翠寧花園、富健花園、龍門居及房協景新臺等多達20個居屋單位，但發現樓價一個月內勁升兩、三成，貼近私樓價，「二手私樓同居屋價差距拉近咗好多，只係差40萬」。</p><p>「居屋價會再推高」
</p><p>5月底他正式收到房委會批准信後，上周一到樂富居屋銷售中心申領「購買資格證明書」，兩周內可獲發證明書正式買樓。根據白表免補價計劃，中籤者除可選擇購買房委會約25萬個未補價二手居屋單位，亦可選購房協未補價的「住宅發售計劃」約9,000個單位，而房委會將為白表買家提供售價九成的按揭保證。鍾先生參觀過房協轄下近10年樓齡的景新臺三個未補價單位，有一個約260萬元的兩房單位本來既合意，樓價亦在負擔能力之內。但他發現，銀行最多只提供25年七成樓按，而房協更未能為白表買家提供九成按揭保證。<br>房協拒做九成按揭，令鍾需付約78萬元首期；如做到九成按揭，他只需付約26萬元首期，兩者相距達50萬元，「我哋白表最大問題係唔夠首期，我只可以畀到約30至40萬首期，如果我有能力畀到咁多首期，唔使買居屋啦！」他指房協單位未能提供九成按揭，令白表可選購的單位更少，「房協做唔到擔保，大家繼續爭房委會嘅居屋，咁單位總數少咗，居屋樓價會再推高」。房協發言人承認，不會為住宅發售計劃的單位提供九成按揭保證。<br>除了按揭問題，按揭年期限制也令白表人士只能購買10多年樓齡的單位，「如果樓齡太舊，問過銀行，供款年期就要短到只有幾年，所以全部人都湧去搵啲10幾年樓齡嘅單位，全部買家都爭住買呢啲單位，業主梗係再抬高嗰樓價」。<br></p><p>難負擔或被迫放棄
</p><p>鍾先生批評，政府推出白表免補價計劃，卻沒相應措施或配套協助買家上車，「政府好似畀咗一碟肉醬意粉你，但唔畀刀叉你，等你自己搞掂。」他現時仍四出睇樓，但坦言若樓價再升，也未必能負擔，不排除最後要白白放棄資格。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>