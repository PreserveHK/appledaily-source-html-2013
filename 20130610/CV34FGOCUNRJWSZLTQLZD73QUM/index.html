<html><header><meta charset="utf-8"><title>「個個樣一樣」<br>Chilam寸藝人整容</title></header><body><h1>「個個樣一樣」<br>Chilam寸藝人整容</h1><p>張智霖（Chilam）與劉心悠昨日以代言人身份，現身尖沙嘴Fancl活動，Chilam更表示今年有不少代言工作：「今年好幸運，代言多咗，收入都好滿意。」問他會否買禮物獎勵自己，他表示：「唔需要，自己覺得健康重要啲。」<br>Chilam大讚同場的心悠BB靚女，問到跟太太袁詠儀（阿靚）相比誰漂亮，他笑言：「阿靚都讚佢一等一靚女，呢啲唔可以搵嚟比，心悠係一級靚女，紅姑係神級走唔甩，靚女唔可以強求，要天然。」對於現在的女星天然難尋，Chilam笑言：「係囉，我唔知啲人係咪整容，個個樣一樣，自己有面盲症，分唔到邊個打邊個，靚要各有特色。」記者表示男藝人也有此現象，Chilam笑言：「係，冇需要搞到個個一樣樣，畀啲選擇觀眾。」<br></p><p>心悠嫌腳細
</p><p>在旁的心悠BB也諗過整容：「有諗過，因為自己（着）四號鞋，想整大啲對腳，大一個size已滿足，童裝冇高踭鞋，𠵱家都係塞紙巾或黐膠紙，都企唔穩。」<br>此外，有傳Chilam約滿澤東轉投蕭定一，他表示：「同澤東仲有兩個月約，同佢哋多年似一家人，有乜決定都會支持我。」問到他是否酬勞吸引跳槽，他表示：「自己入行多年，需要新衝擊畀自己，去到邊都靠自己努力，係冇人幫到你，同邊間公司合作唔係重點。」<br>採訪：譚倩宜<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>