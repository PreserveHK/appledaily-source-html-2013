<html><header><meta charset="utf-8"><title>隔牆有耳：<br>Out到爆　狼英唔曉用facebook - 李八方</title></header><body><h1>隔牆有耳：<br>Out到爆　狼英唔曉用facebook - 李八方</h1><p>不可能不落台嘅狼振英，點解對民間嘅聲音充耳不聞，獨行獨斷？原來佢唔識用facebook。<br>噚日狼英喺一個港台節目自爆，至今都唔識用WhatsApp同facebook，即使佢嘅仔女都教過佢用，但唔識就係唔識，就好似自己細個時，佢父母唔識校天線，係佢先識咁噃。如果狼英識用facebook，八方相信，佢會發現更多不可能。<br>呢個節目係港台第五台《活在有情天》，主持人係「梁粉」汪明欣，難怪CY冇被孖叉。<br>狼英喺節目大談自己小學五年級時，當時家中請客，要到街市買茅台。點知行樓梯返屋企時，唔小心打爛咗支酒，但佢老竇冇責罵佢，淨係叫佢下次要小心咁話。唔知阿爺見CY家吓做錯咁多嘢，係咪都係一句叫佢「下次小心」就算呢？</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>