<html><header><meta charset="utf-8"><title>電視撈飯：惠英紅驚險衝馬路</title></header><body><h1>電視撈飯：惠英紅驚險衝馬路</h1><p>惠英紅呢排專心幫香港電視拍新劇《我阿媽係黑玫瑰》，前日中午十二點半又見佢同盧宛茵、吳浣儀喺荃灣路德圍拍外景，場口係講惠英紅行行吓突然見到對面馬路有個熟人，心急想過去打招呼，冇睇清楚就衝出馬路，啱啱有架貨van經過，差啲將佢撞到，好彩俾盧宛茵同吳浣儀及時拉住。因為劇情有啲驚險，引得20幾人圍觀，亦因為天氣熱，三位演員都不停抹汗。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>