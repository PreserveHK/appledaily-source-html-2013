<html><header><meta charset="utf-8"><title>王秀琳煲煙陪闊少</title></header><body><h1>王秀琳煲煙陪闊少</h1><p>【銅鑼灣】曾經同郭富城傳過緋聞嘅王秀琳（Mango），棄城後再覓得筍盤。前晚9點幾，佢同西裝友新歡喺銅鑼灣開平道附近，佢哋街頭煲煙吹水，Mango講到手舞足蹈，男伴就臉紅紅，估計佢哋飲到high咗，佢哋煲完煙又隨地掟煙頭，勁冇公德心。之後佢哋入返去意大利餐廳da Domenico開餐，大約半粒鐘就離開，西裝友個司機已經揸咗價值約462萬嘅勞斯萊斯喺門口接送，估計西裝友勁有米，不過佢哋冇上車，反而行咗去附近，遇上有自由行向西裝友問路，佢打發咗對方走，Mango發現有記者就黑晒面，西裝友即叫司機過嚟接。<br>採訪、攝影：徐錦池、楊浩賢</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>