<html><header><meta charset="utf-8"><title>是我小時候：軍訓陳庭欣女變仔</title></header><body><h1>是我小時候：軍訓陳庭欣女變仔</h1><p>陳庭欣的父親為警務人員，在父親影響下，她自小接受嚴格教導，搞到兒時成個男仔頭，十四歲前都沒做過長髮女孩，有次看牙醫更被醫生誤以為是小弟弟！<br>撰文：卓寶花</p><p>港姐冠軍陳庭欣是家中獨女，自小深得父母疼愛，讀小一那年就被老師發掘潛能，參加朗誦比賽，她說：「細個唔識怕醜，好多嘢講，老師喺成績表寫評語都係寫我多說話。」<br>開朗的陳庭欣，性格還很男仔頭，陳庭欣說：「因為爸爸做警察，細細個已經成日跟爸爸跑步，好似軍訓一樣，加上喺屋企同表哥一齊長大，細個好多時都係着表哥嘅舊衫，着褲多過着裙。」<br></p><p>玩風扇手指刻烙印</p><p>而兒時被誤認作男仔， 更令陳庭欣留下深刻印象，她說：「有次去睇牙科保健，好記得醫生同我講：『小弟弟唔使驚』，可能當時我短頭髮似男仔啦。」直至14歲那年，陳庭欣到英國留學，才開始留長頭髮，真正感受長髮滋味，學習女性化打扮。<br>陳庭欣小時候又試過貪玩闖禍，留下了一個一生烙印，她說：「細個玩風扇時，風扇跌咗落地，好驚想執起佢，點知十隻手指插咗落風扇葉度，當時十隻手指都要洗傷口好痛，我右手第四隻手指到𠵱家都係黑咗一忽，戴戒指嘅時候，都一定會記得番呢一件事。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>