<html><header><meta charset="utf-8"><title>HotCha哭悼好友　陳僖儀下月出殯</title></header><body><h1>HotCha哭悼好友　陳僖儀下月出殯</h1><p>歌手陳僖儀（Sita）大前日凌晨在油麻地發生奪命車禍逝世，終年26歲，令一眾親友及歌迷傷心欲絕。Sita家人昨日與太陽娛樂文化職員及殯儀人員商討身後事，Sita沒有宗教信仰，但會根據其意願採西式喪禮，定於下月10日在沙田寶福山設靈，翌日出殯。Sita曾就讀協恩中學及參與詩歌班，其家人決定安排合唱團唱詩歌送她最後一程。</p><p>沈震軒忍淚開工
</p><p>Sita的前緋聞男友沈震軒連日來表現激動，日前在微博留言「love you」，更自言夢見故友而哭醒，昨日他終收拾心情專心拍攝無綫新劇《情逆三世緣》，同時在心中默默悼念好友。而HotCha的Winkie及Crystal昨日於尖沙嘴錄影無綫《夜宵磨》時，Winkie提起Sita時淚灑當場，Crystal即說：「我哋之前係約咗出嚟，平時都有聚會，真係唔識處理情緒，𠵱家已經OK。我哋擔心佢妹妹，因為佢兩姊妹感情好好，不過佢妹妹好堅強，仲叫我哋唔好咁傷心。」<br>至於陳柏宇前晚在九展舉行音樂會，開騷前先與觀眾默哀一分鐘。他直言與Sita不太熟，並說：「始終係同行，所以做默哀。」至於曾為Sita監製一曲《姊妹團》的雷頌德，昨日出席活動時也大感惋惜：「佢唱得好好，覺得佢有前途。見到架車唔係損毀好勁，可能女仔脊椎弱啲，好可惜，都替Paco唔開心，真係要活在當下！」<br>採訪：王連連、楊潔雯、盧妹<br>攝影：仇志德、黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>