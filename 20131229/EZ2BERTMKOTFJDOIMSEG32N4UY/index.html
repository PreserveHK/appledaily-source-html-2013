<html><header><meta charset="utf-8"><title>英超大勢：火力全開紐記槍手做「大」事 - 咖喱</title></header><body><h1>英超大勢：火力全開<br>紐記槍手做「大」事 - 咖喱</h1><p>榜首阿仙奴周日作客紐卡素，兩軍射手腳風都順。兵工廠雖有艾朗藍斯受傷，但禾確特上仗梅開二度，而紐卡素的雷米及卡比耶近期頻有入波，相信今仗兩隊會合演入球騷，宜捧「大」。</p><p>「拆禮物日」，阿仙奴在先失一球下，作客以3:1反勝韋斯咸，其中禾確特着晒火，射入兩球，其中一球更是他少有的頭槌入波，可見這位英格蘭鋒將狀態巔峯。除了他之外，德國前鋒普多斯基亦已經正式復出，上場後備入替，都有建功。儘管中場藍斯受傷，但有禾確特及普多斯基，兵工廠不愁沒有入球。至於艾朗藍斯的防中位置，則料由法米尼出任。<br>紐卡素的近況更勝阿仙奴，近4場英超不敗，取得3勝1和，包括在12月初作客擊敗曼聯。近兩仗面對下游球隊，紐卡素更加霸氣盡現，先以3:0作客大炒水晶宮，上場就以5:1大破史篤城。法國中場卡比耶腳風超順，近4場比賽有3場取得入球，而法國前鋒雷米上仗就梅開二度；另外，高法蘭及賓艾化等人近期都有入波。</p><p>撐愛華頓反底「修」錢</p><p>同時開波的還有愛華頓對修咸頓，宜捧主W！主隊上仗爆冷不敵新特蘭，今場有門將侯活及防中巴利停賽，料祖爾盧保斯及奧士文會取代兩人的位置，雖然戰力略減，但這兩人都是不俗的替補。相反，修咸頓有雲耶馬受傷，舒尼達連又停賽，兩名正選防中缺陣，中場攻守能力大跌。文：咖喱</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>