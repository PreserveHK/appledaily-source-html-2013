<html><header><meta charset="utf-8"><title>蘇超攻略：些路迪「客客」恩物</title></header><body><h1>蘇超攻略：些路迪「客客」恩物</h1><p>蘇超周日迎來大戰，由1哥些路迪（圖）造訪第3位的恩華尼斯，但雙方實力有一定差距。況且，些軍對上4次來到都奏捷，若嫌客W太熱，不妨吼兩倍的半全場「客客」。（球賽編號：星期日4；亞視國際台今日8:30pm直播）<br>自格拉斯哥流浪因破產降班後，些路迪在蘇超已近乎無敵；像上季分心歐洲賽偶爾失分，亦有足夠能力在季尾拋離對手；而今季球隊提早緣盡歐洲賽，更可專心在蘇超追逐3連霸美夢，以目前榜首優勢已擴大至11分，季尾稱霸指日可待。<br>恩華尼斯於「拆禮物日」作客升班馬巴特里，只悶和0:0，近4仗只得1勝2和1負。自一個多月前，執教該隊4年的主帥泰利畢查轉投喜伯年後，恩軍走勢開始回落，而且隊長列治科倫因肩傷要缺陣2個月，進一步削弱進攻。<br>些路迪對上4次作客恩華尼斯，均贏兩球或以上，只是近3仗聯賽中，有兩次均小勝1球，不宜高估[-1]「客勝」；若嫌客W得1.34倍冇肉食，憑些路迪今季聯賽作客8勝中，有7次都半場帶到尾，值得再追「客客」。文：東尼</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>