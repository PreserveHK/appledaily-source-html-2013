<html><header><meta charset="utf-8"><title>棄80萬賠償　老麵檔死守</title></header><body><h1>棄80萬賠償　老麵檔死守</h1><p>【本報訊】踏進新景記粉麵家，也許你第一時間會想起林雪，因為這裏是電影《迷離夜》的取景地點。其實店子同樣是「老戲骨」，從牌檔到入舖，新景記於市集屹立68年，「初初兩毫子碗，淨粉一毫」。操着一口潮州腔廣東話，回憶前塵，90歲的唐老太毫不含糊。生意雖已交由長子唐錦枝接手，唐老太依舊每天回店坐坐，跟老街坊打牙骹。惟此情此景，2015年3月後將不復存在。<br></p><p>生意趨淡　無力搬舖
</p><p>「呢個街市有乾貨，冇濕貨冇食肆，係唔公平㗎！」食肆命運仍茫然不知，唐錦枝決定堅守至2015年最後限期，代價則是放棄近80萬的賠償，只因對中環戀戀不捨。唐錦枝從小於市集打滾，亦讓他遇上一生最愛，晃眼已40多年，他亦已成花甲老翁。雖已一把年紀，仍堅持自家製魚蛋，緊守老父原則，不加化學材料。<br>新景記一碗魚蛋粉才賣25元，比同區餐廳便宜兩、三成，「我哋啲租咁平，冇理由賣咁貴吖！唔係個個去酒樓，餐餐100蚊㗎嘛！」月租4萬元，的確超級實惠，老字號收入，不如華記此等明星菜檔，更遑論搬舖，「起碼十幾廿萬蚊租，點做呀？我啲魚蛋粉先賣25蚊碗，唔通我賣到40幾蚊咩？邊有人食呀？」<br>其實，新景記近年的生意，已隨着重建工程每下愈況，街坊走了，幫襯的以遊客為主，平日午市過後，店子生意特別冷清，關門時間，也從晚上11點，提早至8點。<br>捱了大半輩子，唐錦枝從沒坐過飛機，唐太笑言，「我會同朋友去旅行㗎，由佢自己做，佢鍾意吖嘛，哈哈！」唐錦枝隨即解嘲，「如果冇得做，到時大把時間去旅行！」六七暴動、金融海嘯、沙士，新景記一一捱過，如今卻敵不過時代變遷。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>