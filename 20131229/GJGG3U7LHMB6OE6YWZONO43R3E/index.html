<html><header><meta charset="utf-8"><title>球會人面全非　足總勢難徹查屯門隊重組　假波疑雲恐成懸案</title></header><body><h1>球會人面全非　足總勢難徹查<br>屯門隊重組　假波疑雲恐成懸案</h1><p>【本報訊】港甲球隊屯門國援李明涉踢假波，即傳來屯門散班消息。屯門體育會足球部主任盧光中昨重申球隊不會散班，並已與部份本地甲組球員商討減薪，即使球員最終不願減薪留隊，仍會派出預備組球員上陣，以完成今季餘下賽事。足總將召開特別董事會處理今次事件，但因球會人事全非，如何調查未明，涉假波事件隨時成為懸案。<br>記者：鄧永賢　鄭啟源</p><p>受假波疑雲困擾，屯門領隊李潤華及署理教練甄力健，因認為事件不尋常，加上與贊助商理念不合，兩人前日雙雙辭職；屯門體育會同日亦發出聲明，與國內贊助商青島晶磊貿易在港成立負責管理球隊及支薪的曌景然有限公司終止合作，並即時取消屯門所有甲組及預備組職球員在足總的註冊，疑似散班。<br>接管球隊的屯門體育會足球部主任盧光中昨接受電話訪問時強調，球隊並非「散班」，計劃明日復操，「我哋唔係散班，只係覺得嗰間公司（曌景然）管理不善，為免情況惡化影響球隊聲譽，所以先終止合作同埋取消所有職球員註冊，但相關文件仲未遞交足總」。</p><p>球員難逃減薪</p><p>繼10/11球季後重執屯門教鞭的他，重申球隊要「節衣縮食」，球員減薪在所難免，昨已跟隊中5、6名本地球員商討減薪問題，希望球員可以與球隊共同進退，完成今季賽事，前屯門總監周美亦會回巢協助球會「重建」。<br>盧光中續道︰「減薪唔係不能接受嘅水平，但都會畀兩日時間班球員考慮，希望喺下月1號轉會窗重開時，幫佢哋喺足總重新註冊。就算佢哋唔想減薪留隊，球會尚有預備組球員，雖然水平唔係好高，但都希望可完成賽季。至於隊中嘅國援同外援，球隊30號復操時都會同佢哋交代。」屯門守衞曾昭達透露︰「其實球會管理層仲傾緊，具體要減幾多都未知，對於留隊定轉會，個人暫時抱開放態度。」<br>對於屯門突然宣佈取消所有職球員註冊，足總副主席貝鈞奇昨表示詫異，稱足總準備召開特別董事會處理今次事件︰「非常罕見，以往嚟講從來冇一間球會喺球季進行期間，撤銷晒所有球員註冊，有啲負面影響，畀人感覺上我哋嘅甲組賽事似乎出現咗一啲問題。」<br>貝鈞奇又說，由於李明已非足總註冊球員，而屯門體育會與管理公司糾紛屬其內部事務，足總是否有權力調查及跟進涉假波事件，須待足總主席梁孔德及行政總裁薛基輔日內度假完畢返港後，再進一步研究。<br>足總指屯門體育會理論上可以在下月轉會窗重開後，重新為球員註冊，只要在比賽開始前48小時有足夠註冊球員便可參賽。屯門本月22日對橫濱FC（香港）的甲組聯賽，29歲國援李明於補時階段，一記「烏龍絕殺」令球隊以1：2落敗，引發假波疑雲，球隊翌日即與李明解約，足總認為有足夠證據可調查。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>