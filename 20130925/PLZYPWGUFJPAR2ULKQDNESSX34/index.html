<html><header><meta charset="utf-8"><title>娜姐關楚耀「大家了解中」</title></header><body><h1>娜姐關楚耀「大家了解中」</h1><p>周秀娜和男友陳偉成（Avis）分手後，男方媾掂尹蓁晞（Yumi）近日不停晒恩愛，反而娜姐未有新歡，不過卻緋聞不絕，先有北京富家子，又傳搭上內衣品牌高層董路，昨日更指她搭上關楚耀，兩人被拍到深夜練跑。前晚娜姐到圓方出席新戲《爛滾夫鬥爛滾妻》首映，她暗示身邊的確有不少追求者，目前正了解中，實行慢慢揀。<br></p><p>聞Avis酸溜溜</p><p>穿上低胸裝的娜姐雙咪被夾扁，似乎不夠美感毫無3D效果，亦被現身撐場的何佩瑜（Jeana）性感搶鏡。被拍到與董路約會，娜姐表示：「唔知點解傳到咁，人哋有太太，大家係朋友咋。」另一位北京富家子？娜姐稱：「十畫未有一撇，叫B先生，即係北京（Beijing）先生，大家了解中。」是否富二代？她謂這不重要。提到Avis和Yumi經常晒恩愛，娜姐明顯有酸意：「好呀，所以今日嚟爛滾夫度。」是否暗指有人爛滾？娜姐沒有正面回應。有否眼冤？娜姐稱：「冇喇，成日飛，少睇新聞。」</p><p>另外，娜姐昨日到旺角出席活動，問到和關楚耀深夜親暱練跑，她笑言：「係呀，做劇烈運動。」她表示因對方收身成功故請教，娜姐承認有幾個朋友了解中，關楚耀是否其中一個？她謂：「算係。」<br>關楚耀昨在尖沙嘴出席心晴行動飯局，問他是否借跑步追娜姐？他笑說：「唔關事，跑吓步啫。」他指與娜姐是因拍《爆3俏嬌娃》熟絡。<br>採訪：溫敏芝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>