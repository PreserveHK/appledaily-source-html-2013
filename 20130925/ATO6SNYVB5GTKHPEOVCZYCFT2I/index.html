<html><header><meta charset="utf-8"><title>隔牆有耳：出名失魂　仁哥電話遺大馬 - 李八方</title></header><body><h1>隔牆有耳：<br>出名失魂　仁哥電話遺大馬 - 李八方</h1><p>天兔襲港引致香港航班大混亂，上周去大馬開會嘅民主黨立法會議員何俊仁，原本都驚天兔會搞到佢星期一返唔到香港，但好彩呢隻天兔，嚟得快又走得快，仁哥先可以按原定計劃回港，之但係佢避得過天兔，卻避唔上「無妄之災」。佢同八方講，返到香港先發現，自己部手提電話原來漏低咗喺大馬，搞到返香港之後，人人搵唔到佢！<br>八方聽完覺得幾好笑，事關仁哥唔見電話，早已被黨友視為「正常情況」，假如喺辦公室見到冇人認領嘅電話，大家第一時間會話：「梗係仁哥開會漏低！」但對電訊商嚟講，仁哥肯定係「好客仔」，至少佢一定會頻頻買新電話囉。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>