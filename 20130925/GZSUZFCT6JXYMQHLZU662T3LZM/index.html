<html><header><meta charset="utf-8"><title>擁抱頂肚</title></header><body><h1>擁抱頂肚</h1><p>金像影后荷爾芭莉（Halle Berry）可謂勇氣可嘉，已年屆47歲仍決心做超高齡產婦，𠵱家懷八個月身孕嘅佢，個肚大到好似就嚟生得，但都仲四圍去。上個星期荷爾去睇騷睇到跳晒舞，噚日佢就同老公奧利華馬天尼斯（Olivier Martinez）帶埋阿女Nahla喺西荷李活行街街。荷爾仲走去買果汁嘆，掃完貨之後老公就幫佢攞住一大袋戰利品。荷爾又喺街上遇見同樣大肚嘅朋友，最搞笑係兩個大肚婆嚟個擁抱嗰陣，大家鬥肚頂肚，抱唔到對方！</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>