<html><header><meta charset="utf-8"><title>平權難實現　女同志感似失戀</title></header><body><h1>平權難實現　女同志感似失戀</h1><p>【記者梁德倫報道】同志的路從來都是崎嶇曲折、荊棘滿途，誰會受得了和愛侶相約在餐廳度過情人節，卻要飽受異樣目光和歧視？Maggie和Karen相識十年、拍拖六載，倆口子仍恩愛如昔，雖對所有歧視目光皆已免疫，但她倆仍渴望所有人都在平等權利下不分種族、膚色、性別去愛人。愛情不一定轟烈，也不需要峯迴路轉，只需要簡單快樂，因為她們說：「只要想同對方一生一世，就冇乜分歧解決唔到。」<br>Maggie和Karen十年前是上司下屬關係，初時只是普通朋友，Maggie後來更已離職，但六年前因緣際會之下再次聚頭，Maggie對她產生異樣感覺，「嗰時我覺得撻着咗」。<br>但兩人要走在一起絕不容易，因為家庭背景、生活習慣都南轅北轍，例如Maggie是家中孻女，但Karen是來自單親家庭；前者大近十年，生活圈子、見識和嗜好都不盡同，「所以我哋一齊頭三、四年都好多瑣碎事吵鬧，仲曾經好似好多情侶咁為小小事鬧分手」。<br>Maggie說，過去也曾與其他女仔拍過三、四次拖，最長久一次是十年，但分離原因卻有點無奈，「因為對方想結婚、生兒育女」。現在和Karen感情穩定，兩人認定對方為終身伴侶，她指維繫感情只有一招必殺技，「就係死都唔分手，就算佢提出我都要賴皮」。拖拉不是更痛苦？「好多人分手原因都係瑣碎事，但你認定對方係終身伴侶，其實乜都可以改、包容。」</p><p>無法律地位領伴侶遺體</p><p>Karen和Maggie也曾短暫掙扎，因為Karen過去的情人都是男人，和朋友傾訴下終於想通，「佢哋勸我如果因為性別，錯過咗一個自己鍾意又想以後一齊嘅人，第時只會更後悔，所以要相信自己」。她說，成為同性戀者後發現有些事始終女人較細心，「好似我睇戲想喊，佢總會適時畀紙巾我，但男人永遠得一句：都唔知你喊乜？」<br>政府早前為同志平權宣判死期，連諮詢是否立法反歧視也不肯，Maggie坦言當下大受打擊，「好似失戀咁，心諗有冇搞錯連問吓都唔畀？」社會仍十分歧視，例如在餐廳訂情侶套餐，餐廳知悉不是一男一女後甚介意，周圍食客也投以異樣目光。<br>Karen也說，同性戀者很多地方都不受保障，「我伴侶第時百年歸老，我竟然冇法律地位為佢領遺體，佢要做手術我亦唔可以用家屬身份簽紙」。</p></body></html>