<html><header><meta charset="utf-8"><title>馮仁昭四圍超：老表真好嘢登紐約時報 - 馮仁昭</title></header><body><h1>馮仁昭四圍超：<br>老表真好嘢登紐約時報 - 馮仁昭</h1><p>王祖藍創作同主演嘅無綫劇《老表，你好嘢！》上周播映埋大結局，但老表熱潮一直未停過，最估唔到《老表》旋風仲吹埋去美國，連當地好出名嘅《紐約時報》本周日都有報道，佢哋有提到《老表》劇情帶出中港矛盾，祖藍噚日喺微博留言：「嘩！《老表》上《紐約時報》， 原來這劇不只令內地和香港留意，國際新聞也有關注，辛苦台前幕後各工作人員，大家的努力，值得的！」</p><p>高海寧恨嫁</p><p>祖藍呢個福將馬上成電影導演搶手貨，大家爭住搵佢開戲，據知拍慣愛情片嘅葉念琛都搵咗《老表》嘅祖藍、郭晉安同細細粒陳嘉佳開部新戲《Delete愛人》，祖藍擔正男主角。細細粒噚日同高海寧喺鑽石山荷里活廣場出席活動，未婚冇細路嘅佢哋竟示範做潮媽，高海寧開奶，細細粒換片，細細粒話月尾全職做無綫藝人。露背高海寧都恨嫁，佢話：「有師傅話我2018同2019年有機會結婚，我結完會即刻生。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>