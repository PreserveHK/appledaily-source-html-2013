<html><header><meta charset="utf-8"><title>鬥晒恩愛</title></header><body><h1>鬥晒恩愛</h1><p>今日又係一年一度嘅情人節，唔少圈中愛侶都會趁呢日享受二人世界慶祝，不過如果係甜蜜恩愛，日日都可以係情人節。<br>撰文：丁寧</p><p>梁詠琪面貼面</p><p>梁詠琪（GiGi）同西班牙籍老公Sergio返咗去老公家鄉過年探親，咁啱情人節又到，梗係要過二人世界，GiGi同老公喺海邊漫步，再面貼面自拍，甜到漏。</p><p>張晉冧兩女</p><p>蔡少芬（Ada）同老公張晉難得有假期，梗係要陪小情人囡囡楚兒，就快做家姐嘅楚兒越大越精靈可愛，加上肥嘟嘟好上鏡，果然繼承咗爹哋同媽咪嘅演藝細胞。<br></p><p>細蘇打孖曬</p><p>商台DJ細蘇同老婆阿Wing成日都孖住出現，噚日又一齊出動，趁假期去公園瞓草地曬太陽。一向鍾意玩自拍嘅阿Wing仲趁老公玩手機嘅時候偷影，阿Wing素顏都幾索。<br></p><p>黑人起雙飛</p><p>台灣嘅陳建州同老婆范瑋琪喺新年孖住飛去美國華盛頓度假，噚日佢哋貼咗張喺大教堂前嘅合照，黑人留言話之後會飛去洛杉磯睇NBA籃球賽，仲話希望唔好有人瞓着。范范為陪你捱眼瞓，真抵錫。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>