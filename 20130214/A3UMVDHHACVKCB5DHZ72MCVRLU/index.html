<html><header><meta charset="utf-8"><title>異動空間：東北電隨時展升浪 - 魏力</title></header><body><h1>異動空間：東北電隨時展升浪 - 魏力</h1><p>蛇年伊始，祝各位戰友萬事如意，身體健康，股運亨通，炒股身手如蛇般靈巧！大市本月以來持續整固，但資金並非流向REITs及公用股避險，而是追炒已發盈喜，或預期將發盈喜的股份。本欄上周五推介理文手袋（1488），股價連續兩日先挫後揚，埋單再漲4%，收報1.31元，創上市新高，升勢欲罷不能，看來盈喜難免了！</p><p>今日再介紹一隻已發盈喜，但股價仍極為低殘的東北電氣（042）。公司業績向來乏善可陳，以2007年至2011年計，東北電只有2009年賺錢。去年上半年仍蝕1800萬人仔，但下半年業績脫胎換骨，第三季純利729萬人仔，全年更扭虧為盈，純利達1,100萬人仔。即係話，公司單在第四季就勁賺2171萬人仔！<br>計計數，當今年每季賺1,500萬人仔，全年純利將達7,400萬港元，折合每股0.287元，現價預測PE得3.9倍，平得可憐。集團為電力設備股，主力產銷輸變電設備，去年電力股炒到爆廠，設備股點都受惠，加上近月阿爺密集批出輸變電項目，今年前景睇高一線。再者，目前市值僅2.9億銀，平過隻殼股，根本未反映公司盈利翻身及注資的潛力，以5倍PE做目標，可見1.45元。上日走勢現破腳穿頭，隨時是另一升浪的開始！<br> http://www.facebook.com/2012jason <br><br>魏力</p></body></html>