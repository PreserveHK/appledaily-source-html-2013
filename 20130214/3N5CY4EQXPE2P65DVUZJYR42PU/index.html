<html><header><meta charset="utf-8"><title>男同志最羨慕女性可冠夫姓</title></header><body><h1>男同志最羨慕女性可冠夫姓</h1><p>【記者張嘉雯報道】KB是個浪漫男，分享戀愛故事時渾身被甜蜜光環包圍，不下10次讚男朋友「好靚仔」，強調同志也有「晒命權」，幸福毋須「收收埋埋」，戀愛軼事要跟所有人分享。情人節願望是到英國或者法國結婚，在自己的名字上加上對方的姓氏。<br>訪問一開始，浪漫男就提醒記者要以KB作代號，字母K是他自己，字母B是男友的姓氏，二人自三年零八個月前拍拖後，KB就在所有簽名後加上男友的姓氏，最羨慕女士們婚後可以冠夫姓，「咁既然大家都一齊咯，點解唔可以咁樣肯定對方？」<br>KB與男友在社福機構「撻着」，拍拖兩周，二人去澳門度假。KB的父母其後從照片和兒子的手機短訊中揭發了戀情，媽媽哭着跟他說：「我唔係想你係我個女，我想你係我個仔呀！」傷心的KB即晚致電男友訴苦，他以為戀情「凍過水」，結果男友被他感動，決心跟他一起抵抗父母壓力。<br>自此，父母開始「扮唔知」，朋友過年則會祝福他「甜甜蜜蜜」，KB笑言自己在家人前是地下情，在朋友間是高調情，最愛「晒命」，友人看他facebook也要戴太陽眼鏡，「佢哋成日都話糖份過高」。</p><p>希望到外國結婚</p><p>浪漫情人同時是地獄廚神，KB直言曾送「硬過石頭」的自製朱古力和創意料理──以沙律作餡的啫喱作禮物；去年情人節，又想出用能得利橡皮糖、得力素糖和Kinder出奇蛋砌成的花，「我啲同事見到我砌，係咁叫我唔好送，話肯定分硬手呀！」但情癡懶理旁人勸告，結果他的情花神蹟地成為情人眼裏的西施。<br>情人節遇着農曆年，KB希望父母可以接受他的性傾向，長路漫漫，他希望繼續與B走下去，在英國或者法國結婚，「冇結婚，第日佢死咗，花牌都唔知寫咩，婚姻係一個選擇，人人都應該有權揀」。又笑說：「婚書唔重要，婚禮先重要，晒命都係一種權利嚟㗎喎。」</p></body></html>