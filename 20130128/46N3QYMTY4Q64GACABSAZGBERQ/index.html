<html><header><meta charset="utf-8"><title>Bob抱女嘆海鮮</title></header><body><h1>Bob抱女嘆海鮮</h1><p>【鯉魚門】因拍無綫劇《老表，你好嘢！》而人氣急升嘅DJ林盛斌（Bob），大前晚7點幾揸車同老婆、兩個女、朋友去鯉魚門食海鮮，不過佢泊車有啲論論盡盡，搞到有半架車上咗壆，要老婆幫手睇位打手勢示意，之後佢哋行去餐廳食飯，沿途有賣海鮮嘅小販認到佢，好熱情咁打招呼，佢哋食足三粒鐘走人，阿Bob離去時抱住囡囡，表現得好有父愛。<br>採訪、攝影：吳耀輝、羅德光、王崇穎</p></body></html>