<html><header><meta charset="utf-8"><title>副學士後悔借錢買課程</title></header><body><h1>副學士後悔借錢買課程</h1><p>【債務纏身】<br>今年19歲、現就讀理大副學士的林先生（化名），在剛過去的暑假，透過交友程式SKOUT結識了一名女網友。該女網友指有工作介紹，邀請他到旺角道ENG公司面試。「我公開試考得唔好，入唔到大學，但佢就同我講呢度可以實踐夢想，仲有好好發展機會」。林說。<br>林指，該公司的樓下，晚上泊滿大批名車，「個Leader（組長）同我講，𠵱家有樓有車都喺呢間公司搵番嚟，佢哋仲話順路，開車送我返屋企」。他表示，當時感覺「好似返咗教會，似喺一個大家庭入面咁」。最後他被說服購買課程，由公司顧問帶他前往一間叫「栢力香港投資」的公司借貸3.6萬元，「佢哋同我講，呢度好似大學貸款咁，放心冇問題」。<br>林借錢後，他的上線並無為他安排任何工作，反要求他簽字成為自僱人士，「佢叫我諗吓有冇啲親朋戚友，可以將咁好嘅美容療程同英文課程介紹出去俾人識。叫我將小學老師到大學同學同屋企人列出嚟打電話」。</p><p>警：告佢哋唔入
</p><p>林帶了6位朋友到ENG，有兩位朋友付費，「我嗰刻先發覺自己都係俾人用同一手法叫上嚟」。他嗚咽說：「已經同嗰兩位朋友絕交，其中一個嘅屋企人仲走嚟鬧咗我一餐……」<br>林要求公司退錢，但對方指一切皆屬他自願，「話我簽晒文件，又覺得喺度學到嘢，有得着先留低」。他試過兩次報警，但當值警員一次指『係走緊法律罅，報咗警都告佢哋唔入』，另一次話『呢啲係私人糾紛，警方唔受理』」。林現時上學之餘，仍要兼職打工償還每月約2,980元的債項：「好後悔！希望拎得番筆錢。」<br>《蘋果》記者</p></body></html>