<html><header><meta charset="utf-8"><title>敏之被批深秋有喜</title></header><body><h1>敏之被批深秋有喜</h1><p>陳敏之及森美昨日到將軍澳東港城出席活動，一位精通相學的嘉賓預言敏之於深秋有大喜事，森美即笑言敏之會出意外有喜。事後敏之表示與男友拍拖八年，男友未有求婚，她說：「結婚生仔我都會做，如果有BB就一定會生同即刻結婚，不過我好安全㗎。」<br>在旁的森美即說：「你安全啫，你男友唔安全，咁索咁好嘅女仔拖八年都唔娶，離晒譜。」敏之又覺得擺酒很麻煩：「淨係請邊個都有排搞，我又唔係要大搞，但暫時都係想做嘢先。」<br>此外，森美昨早到中環出席單車活動，他笑言今次出動《法網狙擊》中許紹雄的「保長單車」，可有做足安全措施？森美笑說：「下體？冇呀！唔會踩一次就有睾丸癌啩！」<br>採訪：李珮洳、譚倩宜<br>攝影：陳慧安</p></body></html>