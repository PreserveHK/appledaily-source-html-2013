<html><header><meta charset="utf-8"><title>郭錦恩子功夫饗眾</title></header><body><h1>郭錦恩子功夫饗眾</h1><p>郭錦恩昨日帶九歲女兒郭安紅及六歲兒子郭泉到尖沙嘴，出席兒童故事演講比賽記招活動，囝囝全程紮紮跳，狂擺功夫甫士。農曆新年郭錦恩表示會留港，之後綵排3月上演的舞台劇《陰道獨白》，她更自爆被導演高志森投訴，遷就仔女時間多於排練，但她說：「唔係犧牲，自己都想執導多套劇，不過就算子女大咗，都好難全程投入。」<br>另外，郭錦恩表示子女不會到場支持其舞台劇，因不適合兒童：「佢哋會睇劇本，見到啲字好似陰道我都會解釋，尤其大仔十二歲，唔可以唔講，身體上嘅嘢係自然，唔講令佢特別好奇仲唔好。」她表示女兒開始改變習慣，不再在家赤裸，細仔也會叫胞姊穿衣服。<br>採訪：林嘉慈  <br>攝影：黃偉雄</p></body></html>