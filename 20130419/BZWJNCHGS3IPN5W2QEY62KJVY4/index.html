<html><header><meta charset="utf-8"><title>謝婷婷傷感睇內衣騷</title></header><body><h1>謝婷婷傷感睇內衣騷</h1><p>謝婷婷與周國豐太太黃泳霖前晚在金鐘睇內衣騷，霍啟山緋聞女友Lea T.性感行騷。但謝婷婷神情哀傷，謂因陳僖儀車禍離世及波士頓恐怖襲擊而傷感：「同陳僖儀拍鞋履硬照，冇見過，但睇番所有相，佢好陽光有笑容，呢個年紀，替佢父母可惜。」婷婷剛從意大利回港，她指當地多瘋狂駕駛，自爆年輕時不愛扣安全帶，現在明白多做一步可免去身邊人麻煩。<br>問謝婷婷有否致電男友安志杰傾訴？她謂男友在美國參加胞姊婚禮，但不在波士頓，不再回應分手傳聞。會否因慘劇而想早日結婚？她說：「唔覺有大改變，最緊要家人多啲一齊。阿哥霆鋒工作博命，要身邊人就佢，唔畀佢做危險動作，要求見佢多啲，唔理佢喺邊都可飛去。」<br>採訪、攝影：盧妹</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>