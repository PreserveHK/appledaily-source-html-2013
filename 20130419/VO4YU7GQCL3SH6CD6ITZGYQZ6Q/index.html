<html><header><meta charset="utf-8"><title>援交六年為讀大學<br>少女取得學位欠政府30萬　堅決唔再做</title></header><body><h1>援交六年為讀大學<br>少女取得學位欠政府30萬　堅決唔再做</h1><p>【本報訊】本港大學之路甚窄，有女學生為了讀書升學而做「援交」，所走的，正是政府「縮骨」設計的副學士階梯。做了六年援交，女學生最終取得一個學士學位，卻仍欠下近30萬元政府貸款，但她決絕地說：「唔會再做援交。」<br>記者：黃慕群</p><p>阿May（化名）今年24歲。18歲那年，她會考12分，升不到中六，只好報讀副學士先修班。家住新界，每天到市區上學，「單程要轉幾次車，車費係中學時代嘅幾倍；屋企就算有畀零用錢都唔夠搭車、食飯」。<br>父親收入不穩定，後母又要照顧同父異母的弟妹，阿May惟有靠自己。做兼職嗎？「返學時間唔定時，又要忙project，都唔知點返出面嘅part-time。」阿May說：「睇新聞話援交可以搵好多，工作時間彈性，所以我揀咗呢條路……」<br>阿May「自學」在網上討論區貼文：「應徵PTGF」（即兼職女友Part-Time Girl Friend），24小時內即有回應。「第一個客人係同佢去咗油麻地嘅廉價賓館開房」，但他「無啦啦」要求肛交，她說「唔好啦」，他硬來，她「痛到冇力反抗！」他無用安全套，而且「佢沖完涼就話走先喇，冇畀錢！」阿May其實很擔心：「之後我有驗性病，好彩冇嘢！」<br>第一次的慘痛經歷，沒有令她回頭。一星期後，阿May開始找第二位客人，但學精了，事前講好條件，不做甚麼。<br>她每次收費1,000元，「我唔係要搵好多，夠生活費就得㗎喇！」所以每月只接三、四位客人，只賺三四千元。至於學費，主要借政府的免入息審查貸款──無政府資助的副學士和先修班學生，只能借這種利息較高的政府貸款，目前年息3.409%。</p><p>遇警察放蛇被捕</p><p>21歲那年，她遇上警察放蛇。警員在網上約她，當面再問價錢、服務，「我覺得好尷尬……我講咗……突然一班（約五、六個）警察圍住我，拉我去差館」，她當時「驚到喊」。結果她因「為不道德目的而唆使他人」罪，被法庭罰了數千元，「仲要三年先洗底……（將來）去大公司做一定問有冇案底」。<br>這次拘捕後，她有半年靠儲蓄過活，然後繼續援交。讀完一年副學士先修班和兩年副學士，阿May如願以償升上大學，「學歷係社會做嘢嘅入場券，所以就算嗰陣每年學費連生活費差唔多10萬元，我都照讀，點都想大學畢業」。她說，中五、中七畢業的工資，根本不夠養家。<br>原讀兩年可畢業，但因成績和家庭問題，她重讀了一年。去年畢業，現做文職工作，月入1萬多元，「（學費貸款）連息、手續費，我要還近30萬債，一個月都冇咗2,000蚊，我一定要畀一半家用㖭。每個月根本冇錢儲」。<br>但阿May決絕地說：「我應承咗自己讀完書唔會再做援交。」她不想有一天迷失了自我，而且「我都好驚俾人知，驚佢哋反應……」由始至終，她家人都不知道她做過援交。</p><p>損自我形象　增染性病風險</p><p>【社工之言】<br>輔導援交青少年的循道衞理楊震社會服務處預防青少年援交計劃主任謝紀良表示，所接觸的援交少女，有5%屬大專生（其餘多為中二至中六生），她們都以賺生活費為理由做援交，「佢哋話為生活費，但其實背後成因複雜，例如家庭問題、缺乏理財能力或自我形象低等」。</p><p>可做兼職賺生活費</p><p>謝紀良稱，要賺生活費，其實可以做兼職，例如售貨員，在小舖工作的，可與店東商量彈性上班；做大公司的，因人手足夠，可商量調配返不同更數，而且假期可以全日上班，也變相減少了花錢的時間，最終賺到更多錢。<br>他表示，援交會損害個人自我形象、與家人關係，也影響對性愛及金錢的觀念，減低危機意識，可謂百害而無一利；有少女更因援交而懷孕或染性病，傷害了身體，最終花在醫治上的錢，比所賺的更多。<br>青躍項目幹事李曉玲也指出，放棄援交後的少女，一般都會「個人樂觀咗、積極咗，更健談」，由於毋須再隱瞞家人及朋友，「有時會上嚟（青躍）食嘢同聚會，明顯個人開心咗」。<br>《蘋果》記者</p><p>兩度與客人拍拖</p><p>【感情生活】<br>阿May對自己沒有信心，感情生活也較複雜。18歲前已拍過多次「散拖」。<br>在援交的六年間，她也試過兩次與援交客人拍拖，拍拖時，她在錢銀上都很均真，「食飯一次我畀一次佢畀」。第一個客人男友大她十多年，「佢口講唔介意我做援交，但有時嗌交口快快又爆出嚟話自己介意」，最後二人分開。第二次拍拖，「對方似係個唔識控制情緒嘅人，拍咗三個月都係分手」。<br>阿May現時的男友已交往半年，「我同佢一齊之前，喺電話話俾佢知（我做過援交），佢靜咗」；她給他時間考慮，「隔多排佢話OK」，雙方才開始拍拖。<br>《蘋果》記者</p></body></html>