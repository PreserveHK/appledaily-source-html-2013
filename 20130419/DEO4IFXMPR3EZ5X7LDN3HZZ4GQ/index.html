<html><header><meta charset="utf-8"><title>關仁隱事：「藍血人」代唱出頭 - 關仁</title></header><body><h1>關仁隱事：「藍血人」代唱出頭 - 關仁</h1><p>「藍血人」喺演藝學院畢業，演技同唱歌都有番咁上下，抵佢𠵱家喺公仔圈走紅，不過冇6呎高又唔靚仔嘅佢，初出道都係做二打六嘅角色，仲試過幫男主角幕後代唱。嗰時有部歌舞劇，男主角「行行」演紅歌星，成日要唱國語時代曲，雖然行行叫做出過唱片，不過佢啲國語真係麻麻，完全唱唔出國語時代曲嘅韻味，關仁聽聞電視台高層聽完唔收貨，導演就搵咗藍血人幕後代唱，最諷刺係藍血人都有份拍呢套劇，只不過佢係做茄哩啡，嗰場戲仲要講佢唱歌好鬼渣㖭！不過，佢做完代唱之後，就俾公司留意到，𠵱家終於有出頭天。<br>撰文：關仁</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>