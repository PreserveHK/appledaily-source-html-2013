<html><header><meta charset="utf-8"><title>秋生唔知熊黛林乜水</title></header><body><h1>秋生唔知熊黛林乜水</h1><p>黃秋生、鍾嘉欣及李克勤等前晚到中環出席香港舞台劇獎頒獎禮。提到七年「富黛戀」玩完，曾和郭富城合作的秋生對此寸嘴說：「合作過同佢分手關乜事，我同城城幾熟，佢仲爭我好多餐飯，仲有佢揸車成日嘈醒我。」七年情告終會否可惜？秋生繼續寸嘴說：「關我乜事，我唔理，我連佢女朋友係乜名乜水都唔知。」提到斟劉嘉玲演舞台劇，秋生透露：「傾過睇過劇本，冇興趣劇本都唔睇，放心唔使除衫，係喜劇。」</p><p>鍾嘉欣和被指是小三的苟芸慧同被指是無綫處女組成員，她說：「冇可能，我哋有WhatsApp group，佢話有是非纏擾，但冇講乜事。」嘉欣指苟姑娘清純，也不覺她有拍拖。苟姑娘被指小三時眼濕濕，嘉欣謂：「喊即無辜，佢唔係嗰啲話喊就可以唧到眼淚嘅人。」即指她演技未到家？嘉欣即說：「唔係咁意思，係話佢個人真誠。」<br>採訪：李珮洳<br>攝影：陳順禎</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>