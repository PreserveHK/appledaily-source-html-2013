<html><header><meta charset="utf-8"><title>Beyond合體無望<br>世榮：等到2046</title></header><body><h1>Beyond合體無望<br>世榮：等到2046</h1><p>今年是Beyond成立30周年，雖然不少樂迷都希望三子能重組Beyond開紀念騷，但似乎這個願望難以成真，前晚黃家強和葉世榮到將軍澳無綫電視城錄影《勁歌金曲》，雖然Beyond成員屢傳不和，但兩人在現場大方合照，自從08年後兩人一直未有同台演出的機會，反而他們曾在九龍塘見面，所以前晚亦算有緣，家強更打趣表示即興都可以夾band。</p><p>音樂路線分歧
</p><p>對於樂迷期待萬分的紀念騷，家強重申說：「兩年前有傾過，Beyond係合作團體，要有共識同默契，𠵱家大家各自工作，三個又分開咗一段時間，音樂路線上有分歧，唔想傷感情，各自做音樂，如果工作上傷感情嘅話，寧願保持友誼。」身旁的世榮亦打趣指再合作可能要等到2046年。<br>至於兩人再度合作的機會也是未知之數，下月家強會在Star Hall舉行演唱會，而世榮亦會於7月在港開騷，不過世榮下月不在香港，所以未必親自為家強打氣，反而家強就表示可以做世榮的嘉賓。<br>世榮透露女兒現時已10個月大，他說：「佢好大聲好長氣，仲好有節奏感，聽到《江南Style》即刻手舞足蹈。」而他昨日到商台接受訪問，亦再次表示歌迷想Beyond兩三年後重組一次的想法是壞習慣，反而以前Beyond的其他成員想重組，他不會反對。<br>採訪：王崇穎、馬建華<br>攝影：陳志嵐</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>