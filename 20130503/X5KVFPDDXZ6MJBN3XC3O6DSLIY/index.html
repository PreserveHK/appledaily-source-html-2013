<html><header><meta charset="utf-8"><title>拍拖斷正<br>詹Sir小三急彈開</title></header><body><h1>拍拖斷正<br>詹Sir小三急彈開</h1><p>【銅鑼灣】詹瑞文去年被爆搭上人妻同事Amenda，搞到詹Sir同太太甄詠蓓離婚收場，之後又有傳小三Amenda已經同老公正式分居，兩個人可以名正言順喺埋一齊，不過前晚Amenda同詹Sir食完飯一見記者，Amenda即九秒九彈開，可能仲未習慣自己升呢坐正嘅女友身份。</p><p>四萬咁口
</p><p>前晚近九點，詹Sir一行三人去咗銅鑼灣開平道一幢食肆林立嘅大廈開餐，大概食到10點半走人，原本佢哋傾得好哋哋，仲行到鬼咁貼，但着住套裝衫裙成個行政人員look嘅Amenda，一見有記者影相即刻本能彈開，衝咗出馬路，剩番詹Sir同男性友人應付記者。<br>話晒身為「戲王之王」，詹Sir應付記者當然遊刃有餘，全程保持笑容，仲有問必答話今次係同舊朋友食飯，被問到有冇飲酒？詹Sir好快答話：「冇，飲酒揸車唔得。」呢個時候Amenda已經墮後差唔多十個身位，繼續跟喺後面，最後詹Sir同記者講影夠就唔好影，之後會合番女友再去下一場。<br>採訪、攝影：李志明、徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>