<html><header><meta charset="utf-8"><title>馮仁昭四圍超：陳嘉桓玩蛇最大膽 - 馮仁昭</title></header><body><h1>馮仁昭四圍超：陳嘉桓玩蛇最大膽 - 馮仁昭</h1><p>陳嘉桓早前接受有線節目《食德好．最佳女煮角》節目訪問，佢仲同主持到蛇舖學炮製蛇羹，練過功夫嘅陳嘉桓仲大膽向主持人李潤庭下戰書，自動請纓徒手捉蛇，點知李潤庭最驚就係蛇，搞到陳嘉桓只好獨力玩蛇，仲得意洋洋話：「條球蟒有我隻手咁粗，雖然佢又肥又大，但係就好鬼怕醜，最鍾意就打蛇餅。」不過條球蟒就好黐身，仲捲住陳嘉桓手臂唔放，更緊張到瀨尿㖭，之後陳嘉桓仲挑戰埋捉過山烏，最後施展幾下功夫就將毒蛇馴服。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>