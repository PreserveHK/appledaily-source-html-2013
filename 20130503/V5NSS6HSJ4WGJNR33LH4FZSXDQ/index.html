<html><header><meta charset="utf-8"><title>騎呢飛車黨</title></header><body><h1>騎呢飛車黨</h1><p>英國樂壇壞孩子Robbie Williams雖已為人父，但總算生得幾靚仔，正宗型佬一名，靠賣成熟同個樣都足夠搵食，冇諗過佢𠵱家連騎呢搞gag都撈埋。講緊係Robbie日前幫另一男歌手Dizzee Rascal拍新歌《Goin' Crazy》MV，原意係成班中佬騎住鐵馬風馳電掣，點知Robbie揸嘅唔係哈利亦唔係Yamaha，而係一架cheap爆四轆車！呢架咁嘅車仔，就算整到十幾廿個倒後鏡都唔會型啦，仲有Robbie同成班老臨都揸呢類殘車，騎呢到咁齋睇相都笑爆嘴。不過，Dizzee話晒係饒舌界型男，點都要收返個尾彩，所以佢出動埋嗰架成車尖刺嘅「箭豬車」，唔打得都睇得。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>