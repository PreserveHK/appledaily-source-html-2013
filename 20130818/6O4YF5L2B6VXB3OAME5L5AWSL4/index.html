<html><header><meta charset="utf-8"><title>英超攻略：摩帥打老虎　藍軍[-2]必殺 - 青蛙仔</title></header><body><h1>英超攻略：<br>摩帥打老虎　藍軍[-2]必殺 - 青蛙仔</h1><p>摩連奴回歸英超第一擊，就是在周日帶領車路士於史丹福橋迎戰升班馬侯城。車仔論質素高老虎仔侯城幾班，加上常於主場𡁻升班馬，故摩佬穩執這3分。唔怕車仔讓得多，照捧「讓球主客和」[-2]「主勝」。（球賽編號：星期日27；now620及621台今日11:00pm直播）</p><p>9年前，摩佬挾歐聯冠軍教頭之名，強勢登陸英超，首戰就帶領車仔主場贏曼聯1:0。侯城無論實力或英超經驗均與曼聯有很大距離，故摩佬回歸後的首場英超，可說是相當易應付，因此贏波冇難度。要留意，車仔於上月上旬開操，先後拉隊到東南亞及美國集訓，期間踢了7場熱身賽，表現理想，取得6勝1負，只曾輸給摩佬的前球會皇家馬德里。</p><p>侯城新兵多未磨合</p><p>車仔今夏簽入的雲堅基爾及舒賀爾尼，於季前熱身賽表現出色，其中前者更大有機會於周日正選；而借用期滿歸隊的艾辛、奇雲迪布尼及盧卡古在友賽的演出亦令摩佬滿意，預計會受重用。另外，桑馬達因有微傷及狀態未起，大有可能缺陣，但夏薩特及奧斯卡杜斯山度士均可披甲，故球隊的組織及攻力依然強勁。<br>以英冠2哥身份重返英超的侯城，今夏瘋狂掃貨，簽入門將麥基哥、後衞居迪斯戴維斯、美羅費古羅亞、中場侯度史東、前鋒丹尼格拉咸及恩歷克沙保等，實力無疑有所提高，但新舊球員需磨合，難望即時起作用。況且侯城增兵後，戰力仍遠遠比不上車仔，加上作客，故難望像08/09球季一樣，於首場聯賽就成功搶分（主勝富咸2:1）。</p><p>主場出擊屢開「其他」</p><p>摩佬之前4次帶車仔踢新球季首場聯賽，全勝，似是車仔福星；而且，車仔近季於主場鬥升班馬成績甚好，對上4季取得10勝2和，其中更有7次淨贏3球或以上，包括前季狂數昆士柏流浪6:1及於10/11球季大炒西布朗6:0而開出「主其他」。「讓球主客和」車仔[-2]，必捧「主勝」。文：青蛙仔</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>