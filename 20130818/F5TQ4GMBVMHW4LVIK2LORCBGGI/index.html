<html><header><meta charset="utf-8"><title>法拉情傷瘦到離罩</title></header><body><h1>法拉情傷瘦到離罩</h1><p>黃宗澤（Bosco）和陳法拉前晚在太古坊出席化妝品牌活動，法拉穿上火紅色tube dress，但有離罩情況，有傳她與薛世恒分手後藕斷絲連，法拉被問是否為情消瘦？她說：「唔係，我好食得。呢條裙係大會提供，可能近排我做得運動多，所以啲衫鬆啲。」問頻頻出活動，是否覺得女人要靠自己？她說：「一向都係，會自己努力。」對於吳鎮宇被發現在《衝上雲霄II》同一場穿兩條不同顏色內褲，她說﹕「咁犀利，演員真係要小心啲，要多謝觀眾細心欣賞。」有網民指她在劇中每次興奮便高舉雙手不下十數次，她解釋﹕「表現自己情緒大啲，加埋一啲剪接先有咁效果。」</p><p> Bosco尷尬讚杏兒</p><p>Bosco畫上深色眼線及搽指甲油，妖味十足，他說：「好多韓星都咁，我貪玩又貪靚咪試吓。」問可有留意杏兒在《衝II》穿泳衣？他淡然說：「成日都着。」他否認對方以前經常穿給他看，表示最近無暇收看，有記者在手機中拿杏兒的泳裝照給Bosco看，他甚避忌說：「今日眼線太勁擋住咗，有信心先敢着泳衣，都OK。」其緋聞女友岑麗香也在同場穿泳裝，他說：「公司有幾多人箒，一齊拍好正常，無綫人才濟濟，個個都有身材。」</p><p>吳若希、Jocelyn、汪圓圓、趙勁皓及趙碩之等亦有到場，趙勁皓早前被指開酒吧陪客，他直認陪飲好正常，他透露開了兩間正吧和一間基吧，問有沒有被人抽水？他說：「大家好禮貌，最多搭膊頭影相。」據悉與他合作開酒吧的人亦是姓劉，問可是早前大手購買其寫真集的劉先生，還是劉定成？他說：「兩個都唔係，我朋友咁啱姓劉箒。」而11月結婚的圓圓自言怕體重反彈，故臨近11月才努力減肥。<br>採訪：張俊銘</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>