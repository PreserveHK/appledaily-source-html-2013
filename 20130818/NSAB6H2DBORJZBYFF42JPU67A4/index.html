<html><header><meta charset="utf-8"><title>爭秋奪暑　冰涼花膠進補</title></header><body><h1>爭秋奪暑　冰涼花膠進補</h1><p>立秋已過，不過氣溫持續高企，所謂爭秋奪暑是也；此期間暑熱未退，秋風又起，皮膚更容易乾燥脫水。今天為大家介紹清爽滋潤的花膠菜式，及時消暑再進補，以豐富骨膠原Keep住容光煥發！<br><br>記者：溫曉嵐<br><br>攝影：陳永威、劉永發<br><br>模特兒：Wing@Pure Models</p><p>爽滑花膠公</p><p>含豐富骨膠原的食材不一定都是滑潺潺，優質的花膠不潺不腥，軟滑爽口，烹調不容易瀉身（即糊掉），炎炎夏日也非常啱食。城市花園酒店中菜廳粵行政總廚賴正成師傅披露炮製爽滑花膠的秘密：「花膠分公乸，前者口感清爽，後者則易瀉身；而花膠本身無味，入味需時，不易瀉身的公花膠可以煮久一點，味道更濃郁，所以餐廳一般只會用公花膠。」至於花膠的等級，不論魚種或出處，都以大小頭數分級成廣肚、鴨泡肚（即花膠筒）、扎膠、鱔肚等，以厚身實淨的廣肚最為矜貴，但由於數量少價錢貴，一般餐廳使用鴨泡肚已經可以炮製出令人回味無窮的花膠菜式。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>