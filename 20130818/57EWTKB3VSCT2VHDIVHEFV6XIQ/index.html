<html><header><meta charset="utf-8"><title>婦原罐放煲內烚至乾水煮罐頭鮑　爆煲爆罐</title></header><body><h1>婦原罐放煲內烚至乾水<br>煮罐頭鮑　爆煲爆罐</h1><p>【本報訊】一名七旬婦人，昨晨在屯門家中將原罐罐頭鮑置入煲內隔水烹煮，詎料她卻倦極入睡，最終煲乾水導致罐頭過熱谷爆，並撞開煲蓋以致汁液四濺，女事主被巨響驚醒，幸無受傷，但其鮑魚大餐卻要落空了。<br>記者：陳偉良　翁鈺輝</p><p>現場是屯門湖景邨湖翠樓22樓一單位，71歲姓唐女戶主日前在超級市場買來一罐罐頭鮑魚，昨晨欲烹煮來食用，遂原罐置入煲中隔水煲煮。因烹煮需時，她於是返回睡房小休，但卻不知不覺墮入夢鄉。至昨日中午12時許，廚房突傳來一聲巨響，她驚醒始記起未有熄火，慌忙往查看，赫見煲蓋變形扭曲，罐頭亦告爆開，溫熱的鮑魚汁四濺。她因擔心罐頭碎片會撞壞爐頭及喉管，有漏煤氣危險，遂致電報警。</p><p>應用細火烚兩小時</p><p>消防員接報到場，見單位內無煙無火，認為並無危險。事後唐及其家人亦忙於清理廚房污迹，並忍痛將已煮至透熟的鮑魚與煲一起棄掉。<br>食家劉健威稱，為使鮑魚腍化及保持原汁原味，行內普遍會將原罐鮑魚烹煮，過去未有聽聞類似事件，懷疑因罐頭內殘留空氣過多，使過熱膨脹「谷爆」。因此可先度量罐頭是否夠重，搖動時如有「汪汪聲」則代表空氣過多。一般煮法是將原罐鮑放入煲內，以水浸面再細火烚逾兩小時，取出切片淋上蠔油芡汁即可食用。他稱如開罐後加水，再以慢火炆煮，其效果與烹煮原罐鮑無分別。<br>理大應用物理學系副教授王聰和博士則指，罐頭內空氣的多少影響不大，反而是因煲內的水煲乾後，因溫度超逾100℃及不斷飆升，令罐頭內汁液汽化，從而壓力倍增，最終罐頭金屬外殼難抵壓力而被炸開。因此建議烹調者應兩害取其輕，以安全為首要，先將罐頭開孔再煮食，使避免出現過熱谷爆罐頭鮑事件。<br>有專門售賣罐頭鮑的女店員昨稱，有關罐頭招紙上並未列明如何烹煮才好吃，惟一般而言，為免發生爆裂，切勿將罐放在壓力煲或微波爐內煮食。</p><p>煲爆罐頭鮑示意圖</p><p>1）婦人將罐頭鮑置入煲內加熱後未有睇火，以致煲乾水</p><p>2）罐頭內的水份受熱汽化後不斷膨脹，罐頭終被谷爆，煲蓋亦被撞開</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>