<html><header><meta charset="utf-8"><title>關仁隱事：「謙虛」哭男同事離職</title></header><body><h1>關仁隱事：「謙虛」哭男同事離職</h1><p>男歌手「謙虛」成日叫後輩謙虛啲，但佢喺樂壇浮沉咁耐，仍係二線尾三線頭之間。雖然佢叫做有啲才華，但啲人識佢都係因為佢講嘢夠寸嘴，不過原來佢都幾重情義，佢𠵱家喺公司唔多被人重用，但佢又好知足嘅，冇乜要求，反而有次佢見個男同事好細心為佢打點工作，佢就銘記於心，點知有日個男同事唔做，佢就即刻晴天霹靂，之後仲傷心到極點，唔知佢係重情定因為同傳聞佢鍾意同性有關呢？<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>