<html><header><meta charset="utf-8"><title>豬頭林志玲</title></header><body><h1>豬頭林志玲</h1><p>林志玲同拍拖5年嘅馬桶太子爺邱士楷甩拖後，愛情失意惟有寄情工作，近排佢喺上海拍新戲《王牌》，扮演30年代知識青年，志玲姐姐為咗撇甩花瓶形象，喺拍一場遭嚴刑拷打戲時，不惜披頭散髮上陣，額頭、嘴角仲化晒血妝，對眼又瘀又黑，十足俾人打到豬頭咁，同平時千嬌百媚嘅佢兩個樣。<br>同樣有份拍嘅鍾欣桐（阿嬌）就扮獄友，佢嘅造型企理得多，內地記者話阿嬌見到志玲姐姐嘅監躉look嗰陣仲偷笑㖭，阿嬌等埋位時又蹺腳玩手機，唔知係咪同韓籍男友電話傳情呢？<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>