<html><header><meta charset="utf-8"><title>張衞健違例嘆煙</title></header><body><h1>張衞健違例嘆煙</h1><p>【紅磡】張衞健（Dicky）早排喺紅磡理工大學賽馬會綜藝館同劉松仁演出天主教音樂劇《流芳濟世》，日前記者就見佢坐保母車離開寓所去理大綵排。當日上晝10點幾，佢司機先去紅磡幫手買早餐畀Dicky同助手醫肚，當部車駛到入理大停車場時，Dicky唔肯落車，原來佢嘆緊煙。不過，嗰度係禁煙範圍，Dicky咁做真係唔係好啱喎！</p><p>揼骨揼足3粒鐘</p><p>Dicky唔止愛煲煙，仲竟然好大膽撇低老婆張茜去揼骨，不過Dicky唔係去揼邪骨，而係去正經按摩店度揼。咁又係，佢之前忙完Big Four演唱會，之後又再做《流芳濟世》，工作咁忙碌，有時間梗係要去鬆一鬆啦。</p><p>早前，Dicky就揸住部白色林寶堅尼離開大埔道寓所，直駛去尖沙嘴山林道。Dicky將部車泊喺咪錶位之後，就行咗去金巴利道方向，佢先喺間麵包舖買水，跟住就行去間叫做千葉養生館嘅按摩店揼骨，揼咗成3粒鐘都唔見佢離開。<br>採訪：楊浩賢、吳耀輝<br>攝影：李志明、陳辰</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>