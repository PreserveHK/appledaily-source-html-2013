<html><header><meta charset="utf-8"><title>蘇志威祝福離職導師</title></header><body><h1>蘇志威祝福離職導師</h1><p>蘇志威昨日出席在會展舉行的婚紗展活動，對於有學員向本報稱他的跳舞學校有導師離職而投訴，他說：「我哋有百幾個員工，一個員工離開係好皮毛、好小事，可能因為我個名先變成好大件事，又要揣測同我老婆做主持有關。」記者問到導師辭職為何要即時生效，他謂：「我哋自己同導師deal，佢走係可惜，但我知有新公司請佢，我祝佢前程錦繡。」而劉小慧昨為亞視主持節目《BB日記》在銅鑼灣宣傳，對於外間對復出的猜測，小慧說：「唔關事，我做呢個（節目）時學校未發生呢件事。」會否被同行中傷，她謂：「呢樣唔敢講，以前導師走冇咁嘅情況。」至於有否信心令亞視收視升至雙位，她說：「收視好難控制。」<br>採訪、攝影：盧妹、王連連</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>