<html><header><meta charset="utf-8"><title>曼玉笑容硬繃繃</title></header><body><h1>曼玉笑容硬繃繃</h1><p>【中環】49歲嘅張曼玉（Maggie）自從去年同德國籍建築師男友Ole分手後，感情生活dry到爆。前晚約9點，Maggie同一個女友人去中環一間西餐廳食飯，兩個好好傾，食咗接近三個鐘，至凌晨12點15分先離開。可能有餐廳職員通風報信，Maggie座駕原本駛離前門，準備去後門接Maggie，但後來發現後門一樣有大班記者，最後Maggie決定大方啲由正門離開。有傳Maggie打蘋果肌，前晚見佢戴住副墨鏡遮眼，但笑容仍見生硬。<br>採訪、攝影：李志明、徐錦池、畢紹基</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>