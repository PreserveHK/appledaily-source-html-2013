<html><header><meta charset="utf-8"><title>趣BLOGBLOG：恒指六合彩　「吹牛」多瀨嘢 - 股榮</title></header><body><h1>趣BLOGBLOG：<br>恒指六合彩　「吹牛」多瀨嘢 - 股榮</h1><p>邱亦生上周談及《測不準定理》，提到韋恩每年十大驚奇，年年估、年年錯，散戶卻繼續年年聽。沒錯，每逢年尾，估指數遊戲成為大行、芬佬以至財演例牌指數動作，股榮統計近四年數據，看看所謂大行專家，究竟有幾準。<br>恒指成份股有50隻藍籌，比重各異，估中一隻年底收市價已經難，更何況是50隻，況且還要計算外圍變化及潛在風險，在機率下，估中的機會與中六合彩三獎相若，在此前提下，估錯是應份，估啱是好彩。</p><p>大行估恒指目標　誤差14%</p><p>大行要做生意，唱好是常識吧。無論市好市壞，大行都會為股市發盈喜。券商分析員按慣例，多於今年底估明年底指數目標，過去四年十間歐美及中資券商年底目標，平均值較去年底的收市價高10至25%，如當年市況較差兼大跌市，翌年審慎極都有一成升幅，如遇上大牛市，目標高兩至三成，差不多是金科玉律。<br>過去四年年底恒指與大行平均目標，誤差約14%，2010年大牛市，全世界「吹牛」，2011目標高見28500，結果當年跌市收場，全行估錯晒。即使估得最接近的2012年，其實當年恒指升約23%，大行「例牌」估升兩成，中咗得啖笑。<br>事實上，眼見估恒指難度越來越大，部份大行已經大包圍式買六合彩。有摩笛之稱的大摩，近數年估指數，除了合理值外，還包括最悲觀及最樂觀數字。今年最悲睇15200點，最牛睇32000點，合理值25600點，高低波幅16800點，唔好以為中硬，睇翻2011年，大摩估恒指最樂觀有33917點，衰到極都有23012點，上下範圍超過1萬點，但最終恒指收報18434點，所以一萬點都唔中，萬六點波幅先叫做安全。摩笛今年繼續吹牛，話2015年恒指見五萬點，信不信由你，暫時都係當笑話聽住先。<br>相比大行，財演及芬佬明顯醒目得多，十位財演今年初接受訪問時，大部份沒有畀死一個數字，只是講大約徘徊21000至25000，亦即是今年大市高低位水平。是撞彩又好，學精都好，基本上沒有人追究分析員或財演有冇貼中市，散戶大抵只炒股唔炒市，就算炒市，聽他們所言行動，猶如自掘墳墓。<br>今年大行陸續公佈估恒指數字，介乎25000至28000，平均值約26800，較目前指數高約15%，預期之內未算特別亢奮。股榮最期待的，是靠貼恒指爆紅的陸東貼合理值，今年初陸東估恒指合理值為27800，及後接受周刊訪問，指合理值在投資學上「冇Q用」，自己好鄙視合理值！究竟是繼續好鄙視地貼市，抑或講股唔講市，我好期待。</p><p>股榮</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>