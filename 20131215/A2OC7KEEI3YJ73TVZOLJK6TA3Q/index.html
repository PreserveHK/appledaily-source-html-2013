<html><header><meta charset="utf-8"><title>財經界反駁：政府已失控</title></header><body><h1>財經界反駁：政府已失控</h1><p>財經界人士對陳智思憂佔中局勢失控，如泰國政局有不同看法，對沖基金經理錢志健認為不應把佔中與泰國局勢扯上關係，康宏理財主席王利民則指「現時已經失控啦，政府又冇認受性，政策又冇規冇矩。」</p><p><br>王利民說，推動真普選佔中是必要方法︰「佢（陳智思）話中央唔會妥協，咁23條係點解會撤？係田北俊喺立法會門口講辭職（行政會議）？冇50萬人嘅民意，佢會辭職？」<br>錢志健稱，不應將佔中與泰國局勢扯上關係︰「和平佔中係一個方法，迫使市民多啲表達意見，係一個過程，到最後係咪真係要佔領，要視乎中央、或者特區當局，點樣對待民意，我哋唔係好似泰國反對派咁，拒絕溝通。」他指佔中除討論政改，還要帶出訊息︰「明年元旦大遊行，打嘅旗號係fair play（公平遊戲），好似HKTV發牌事件，我哋未忘記。」</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>