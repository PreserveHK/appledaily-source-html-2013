<html><header><meta charset="utf-8"><title>窩山張學友煮得又唱得</title></header><body><h1>窩山張學友煮得又唱得</h1><p>【卧虎藏龍】<br>趣屋民歌餐廳，果然卧虎藏龍，匿在廚房炮製食品的大廚Eddie，不但廚功了得，自創芝士焗脆皮雞，唱功更一絕，穿上廚服在台上一曲《Unchained Melody》，聲音雄厚，難怪被客人稱為「窩山（窩打老道山）張學友」。餐廳經理May姐亦不簡單，聲底低沉，一首《風的季節》，奪得「窩山梅艷芳」讚譽。<br>有點害羞的Eddie說，自細喜歡唱歌，亦曾參加歌唱比賽，「但都係玩玩吓，大個咗都係匿埋自己唱」。他說，趣屋轉型民歌餐廳，見到不少高手臨門，有點技癢，「見啲歌手唱得咁好，只敢偷偷喺廚房入邊唱」。<br>Eddie說，一晚收工離開廚房，見餐廳沒人，膽粗粗拿咪自娛，「點知被May姐聽到，說我唱得好，之後捉咗上台唱」。Eddie首次登台十分緊張，一曲唱罷，技驚四座，被稱為「窩山張學友」。但說到最重要的夥計非經理May姐莫屬，每晚均由她領唱終場曲《朋友》。<br>《蘋果》記者</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>