<html><header><meta charset="utf-8"><title>寸嘴Barbie跳舞硬晒軚</title></header><body><h1>寸嘴Barbie跳舞硬晒軚</h1><p>寸嘴Barbie夏尉喻昨日於銅鑼灣街頭宣傳瘦面產品，穿上大露背低胸裝的她笑言自己為聖誕Barbie，現場吸引數十名途人圍觀，她大派氣球兼與舞蹈員一同跳舞，後來又請內地男遊客玩遊戲，其間有工作人員被手推車撞倒，幸無大礙。<br>記者笑指Barbie的舞姿生硬，她說：「我跳舞真係一啲天份都冇，之前排咗大概八個鐘，但係未算好好，不過都叫跟到節拍啦，平時去登台都會唱歌，信心大好多，老師都話我適合靠把聲搵食。」再問她對自己身形是否滿意？她說：「成個身形都算滿意，不過之前想自己有肉啲豐滿啲，但係就變咗包包面。」<br>採訪、攝影：藍文浩</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>