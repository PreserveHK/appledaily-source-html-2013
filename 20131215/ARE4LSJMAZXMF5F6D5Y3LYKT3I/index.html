<html><header><meta charset="utf-8"><title>陳智思轉軚　藉泰局勢反佔中</title></header><body><h1>陳智思轉軚　藉泰局勢反佔中</h1><p>【記者李以莊、董曉沂報道】政改諮詢展開，行政會議成員兼全國人大代表陳智思接受本報訪問，表示對提名委員會的組成持開放態度，認為有必要擴大選民基礎，「否則市民唔會收貨」，又指佔領中環已「取得關注」，指一旦行動，有可能演變成泰國般的失控狀態。</p><p>「唔相信中央會妥協」</p><p>陳智思今年8月公開稱「佔領中環」可激發對普選的討論，不作反對，近日卻改口風，「佔中嘅結果可能係危險嘅，大家要平衡」。佔領中環年初開始醞釀，近月舉行多次商討日（D-Day），元旦遊行更有全民投票，觸動中央神經。陳智思說：「提出（佔中）嘅人，要提升市民關注、提升中央關注，都已經好成功，大家都知呢件事，反而下一步點呢？搞到有經濟損失就全部都係輸家，我唔相信中央會妥協，一定唔會。」<br>泰國政局生變，反政府陣營與首相英祿爭持不下，後者更決定解散下議院，作為泰國華僑的陳智思，訪問時主動將之扯上佔中︰「泰國係一個好例子，我唔係話香港都會係咁……但行到嗰度，冇人知結果會係點，非常唔想見到演變成咁，對香港競爭力有影響。」<br>中央與泛民談判政改結果難料，商界出身的陳智思認為凡是談判，雙方必要有所犧牲︰「咩方案，都唔會有一方係贏晒，另一方輸晒，咁唔係一個好嘅結果。要過立法會三分二人支持，需要大家讓步……原地踏步就係最差嘅方案。」</p><p>認為須擴大選民基礎</p><p>他認為政改有一點是必須的改革︰「擴大選民基礎係大勢所趨，雖然現有嗰批（既得利益者）擔心被攤薄，但如果唔擴大，市民唔會接受。」<br>提名委員會的組成辦法，關係到泛民能否入閘，「泛民係咪洪水猛獸，中央都睇緊」。<br>陳智思相信，即使一人一票普選，市民仍會選出合理人選︰「香港市民有智慧嘅，一方面會揀到代表我哋，會企係香港人呢邊嘅人；但另一方面，嗰個人又會代表我哋，同內地中央、各省市溝通到。」<br>建制派可有此人選？陳智思說：「距離選舉仲有好長時間，𠵱家講就太早，但我相信香港一定有呢個人嘅。」<br>一直被視為人選之一的陳智思，雖然多次表明不去馬，再談這問題，他說：「我仲搞緊生意，一定唔會考慮，若處理晒，仲有一定機會，但有排都未得啦。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>