<html><header><meta charset="utf-8"><title>那些年舞伴變終身伴侶</title></header><body><h1>那些年舞伴變終身伴侶</h1><p>【甜蜜回憶】<br>63歲的鄭先生，外表較真實年紀年輕，每逢周二，他會邀約太太到趣屋聽歌跳舞：「我好鍾意嚟趣屋聽Solo唱啲懷舊歌，跳吓『飛仔舞』，勾番起中學時代開派對嘅回憶，我太太都係咁追番嚟。但呢種可以跳舞嘅民歌餐廳，喺香港都搵唔到第二間。」<br>採訪當晚，鄭生牽拉着太太手來到舞池，玩得高興處，鄭生跳上台跟Solo「Jam歌」，一瞬間，年過半百的鄭生變回十來歲的學生王子。鄭先生坦言，在這裏，夫婦二人找回中學時代甜蜜回憶。他說，中學時代經常參加學校舞會，男女分坐一邊，當音樂奏起，男方會走向女方伸手邀跳舞，「當年我就係喺派對邀請太太跳舞，一段情就咁開始。」旁邊的太太聽得如少女般眯着眼猛笑。<br>鄭先生說，09年一次機緣巧合在網上找到趣屋，光顧至今，「每個周二都嚟捧Solo場，當知趣屋下月28日結業都感到好可惜，屆時一定會嚟歡送趣屋最後一夜」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>