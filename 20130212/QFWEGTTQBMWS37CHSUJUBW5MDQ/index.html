<html><header><meta charset="utf-8"><title>委託人八成屬女性</title></header><body><h1>委託人八成屬女性</h1><p>【特稿】<br>情人節應該跟情人度過，若不是與正印慶祝，外遇便容易浮面，故情人節被偵探界戲謔為「偷情節」。有業界人士指，這段期間捉姦服務需求增10%，至於專用作弄走小三的「第四者服務」也有人使用，不過是否「用得着」，則視乎個案。</p><p>偵探行業欠監察</p><p>《蘋果》致電多間偵探社了解服務細節，職員均稱：「請咗唔同style嘅模特兒，一定有啱小三嘅口味，佢哋追女好掂，好識𠱁人，又靚仔，九成成功」，但談到收費，職員便耍太極，「要睇追女仔嘅時間，但呢啲嘢好難講，而且要送花、送名牌，要你埋單」，一切見面再談。<br>資深私家偵探張大偉表示，使用第四者服務的客人主要欲挽回婚姻，八成委託人是女性，「易唔易追視乎小三係為乜同個男人一齊，係為錢、寂寞定係其他原因」，如為錢較容易，若是真感情便較難。公司一般會聘請模特兒及臨時演員做第四者，「都係外形好，口才了得」。收費則視乎難度及「追乜人」，「價錢大家傾，覺得啱就用，最好簽約講明要交相同錄音證明真係有做嘢」。<br>他承認行業沒規範，出現良莠不齊，「我哋冇協會監察，有啲偵探社唔同委託人簽約，收咗錢唔做嘢，事主惟有小心」。另一私家偵探文顯楠也稱，曾有委託人稱被騙，要求協助向另一家偵探社討回第四者服務費，「有個案涉及成幾十萬」。<br>《蘋果》記者</p></body></html>