<html><header><meta charset="utf-8"><title>戚黛黛拜車公　驅霉覓新主</title></header><body><h1>戚黛黛拜車公　驅霉覓新主</h1><p>戚黛黛、蒲進、車車（張紫櫻）和張啟樂去年因不屑上亞視洗腦演藝培訓班而被炒，在新一年踏出新一步，聽說車公可以驅走霉氣，四人於是相約到車公廟拜神求福，希望新一年搵到個好老闆。<br><br>今日雖然初三赤口，但戚黛黛、蒲進、張紫櫻及張啟樂深信和氣可生財，更加相信否極泰來，日前相約到沙田車公廟拜神求福，轉風車驅走霉氣，面對車公爺爺，他們許下同一願望：「新一年希望可以搵個好老細。」似乎明怨暗踩舊老闆王征。</p><p>蒲進多人爭</p><p>第一個被炒的戚黛黛，本來很滿意以前在亞視的安逸平靜生活，她說：「我都唔想出去拼，之前幾好，keep住有工開，同事之間相處又開心。」如今被迫往外闖，黛黛運氣不俗，不少媒體向她招手，她笑說：「我都估唔到，nowTV同香港電視都有搵我傾，最後決定簽now一年做主持；另外數碼廣播電台有個講美容，一個live music嘅節目，我咁鍾意唱歌，好開心。」<br>無綫藝員訓練班出身屬林峯師兄的蒲進，離開亞視大有機會重投無綫懷抱，他說：「係有人搵，新、舊電視台都有，但想考慮清楚個方向，好耐冇拍劇，都想拍番，拜完車公望星運亨通。」</p><p>車車曾在有線講波，被亞視炒魷後即感受到人間溫暖：「舊公司知我被炒，即刻叫我返去講波，仲想同我簽經理人合約，我就想試吓拍劇。」拜過車公果然好運來，車車現已落實跟RoadShow簽經理人合約。<br>至於百足咁多爪的張啟樂，離巢後也接到不少歲晚飯局司儀工作，他說：「好多朋友撐，過咗新年先再算，希望新一年有新工作，作多啲歌，最緊要係搵個又新又好嘅老細。」<br>採訪：楊潔雯<br>攝影：黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>