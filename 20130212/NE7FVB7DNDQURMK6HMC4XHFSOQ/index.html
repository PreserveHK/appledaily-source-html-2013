<html><header><meta charset="utf-8"><title>馮仁昭四圍超：<br>鄺美雲自認小婦人拖狗探老友 - 馮仁昭</title></header><body><h1>馮仁昭四圍超：<br>鄺美雲自認小婦人拖狗探老友 - 馮仁昭</h1><p>鄺美雲（Cally）每年新年都會帶埋兩隻心肝椗Cash同Euro去探訪老人家，噚日佢又去到竹園老人院探訪，計計吓連續廿幾年嚟探老人家，Cally今年除咗派利是同圍巾外，仲同班老友記宣佈喜訊：「大家覺唔覺得我有乜嘢唔同？我呢個係小婦人look，因為我拍拖喇，今晚會有位90幾歲嘅長輩嚟我屋企，所以着條裙。」點解唔帶埋男友林達民做義工？佢就話因為男友要陪媽咪，但平時都有一齊做義工。</p><p>用身體語言溝通</p><p>講起同男友媽咪相處，Cally表示同伯母好熟，咁老人家有冇催婚？Cally笑住話：「應該冇，其實我唔係好聽得明佢講乜，因為佢係講潮州話，我哋平時靠身體語言溝通。」今日Cally同男友去泰國旅行，度過首個情人節，Cally準備咗啲乜嘢驚喜送畀男友？佢即話：「冇準備，今次旅行係一大班人，到時應該都係一齊慶祝。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>