<html><header><meta charset="utf-8"><title>嗌奶粉交 - 陳也</title></header><body><h1>嗌奶粉交 - 陳也</h1><p>今日想應節，赤口搵交嗌，話題是熱爆的奶粉風暴。博鬧Top 8如下：<br>一、引述專家講，一歲後B B開始吃糊物，應該戒奶，冇必要搶。（有港孩必有港媽，實第一時間鬧爆你。）<br>二、鮮奶都冇益，唔應該飲太多。這也是專家研究，有書有數據。（同上，港媽勁問候專家，有可能的話，會拆佢祠堂！）<br>三、恨名牌之過，何必一定要搶三幾隻大牌子。（冇理由有LV都唔吼。）<br>四、廣告誇大，吃其他牌子，B B一樣有便便的。（食第二隻，便便軟𥐙𥐙㗎，你睇！）<br>五、B B轉奶粉等於轉校，好快適應的。（個仔喺我肚裏九個月，我生仔定你生仔！）<br>六、港B還可以轉奶粉牌子，國產B只能捱貴價水貨，邊個慘些？（喂，你係咪港奸？）<br>七、水貨客打救了很多小型藥房，打破霸權，否則通街都係連鎖店。（再講，打×你！）<br>八、橫豎香港人最愛過羅湖食嘢揼骨唱戲，乘機反掃水貨，帶奶粉回來冇限制的嘛。（咁貴！X Y Z費鬼事睬你個癲婆！）</p></body></html>