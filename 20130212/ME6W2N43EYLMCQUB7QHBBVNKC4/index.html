<html><header><meta charset="utf-8"><title>梁漢文帶老婆巡唱密密造人</title></header><body><h1>梁漢文帶老婆巡唱密密造人</h1><p>升呢做娛樂公司老闆的任賢齊（小齊），公司今年又多位新成員梁漢文（Edmond）加盟，農曆年一於請埋旗下一班藝人蘇永康、周麗淇（Niki）和鄭嘉嘉食番餐，開開心心過肥年，品嚐菜式撈起魚生，一齊落手搞搞震，望蛇年撈得風生水起，人人都賺到盤滿缽滿。</p><p>Niki恨異地情</p><p>小齊透露去年公司生意不俗，年終花紅也特別大份，問會否跟女友Tina結婚？小齊說：「今年我想做導演，應該未有時間。」Edmond則被蘇永康踢爆恨生仔，Edmond說：「唔係話有就有，希望Big Four巡迴去邊都帶埋老婆，希望快啲有好消息。」<br>Niki自爆有師傅指她有機會發展異地情，她笑說：「康仔叫我坐飛機時，記得喺機艙走來走去，遲啲跟小齊去澳洲做巡迴，睇吓到時遇唔遇到喇！」<br>採訪：胡比<br>攝影：仇志德<br>場地：黃埔海逸酒店</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>