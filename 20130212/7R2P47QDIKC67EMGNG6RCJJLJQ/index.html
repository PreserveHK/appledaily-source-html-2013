<html><header><meta charset="utf-8"><title>偵探社稱派俊男撬走小三　索價五萬<br>第四者服務搵大婆笨</title></header><body><h1>偵探社稱派俊男撬走小三　索價五萬<br>第四者服務搵大婆笨</h1><p>【本報訊】情人節快到，有愛侶為佳節花盡心思，也有人因身邊伴侶有異心深受困擾。近年有偵探社引入趕走小三的「第四者服務」，利用俊男美女撬牆腳追走小三。有人妻為挽回婚姻，花費8萬元使用服務，最後卻落得「人財兩空」，丈夫沒返回身邊，質疑服務純屬賺錢噱頭。有社工提醒，處理婚姻危機，必須夫婦坦然面對，單趕走小三根本無用。<br>記者：林賽香<br></p><p>年過40歲的李太結婚21年，兩年前情人節前夕，在丈夫手機發現情慾短訊，「佢同女同事傳情慾短訊，個女仔我見過，廿幾歲，好靚，肯定佢哋有嘢」。為怕丈夫東窗事發，趁機攤牌離婚，她只好啞忍，「我唔想個仔有個破碎家庭」。她偶然間在網上找到偵探社的「第四者服務」，於是一試。</p><p>反遭偵探社威脅</p><p>到達偵探社後，職員向她展示多張有型靚仔相，大力推銷服務「好使得」，「佢哋話呢啲靚仔追女仔好掂，送花、送名牌、食燭光晚餐，一個月追到嘅成功率有九成。我諗住如果小三受吸引移情別戀，老公見外面啲女人冇真心，就會覺得老婆好，返嚟我身邊」。惟服務並不便宜，偵探社向她索價5萬元，李太愛夫深切，即付款使用服務，「我想攞收據，佢哋就變得好惡咁話呢行唔興，我一個女人畀幾個大男人圍住好驚，唔敢攞」。<br>惟數月後婚姻不見起色，丈夫仍不黐家，一點不似失戀，李太致電偵探社，「佢態度好惡，話跟緊，叫我唔好催」。最後職員拿出一張含糊不清的相片，指相中男士就是第四者，女的是小三，「我都睇得唔太清楚，好懷疑係咪真，我想拎番張相走，佢哋唔畀，仲話要畀多5萬蚊，又威脅如果唔畀就講畀我老公知，一定會搞到離婚」，幾經拉鋸，她支付了3萬元脫身。<br>基督教家庭服務中心社工曾美娥坦言，有不少接受婚姻輔導的個案，均曾聘請私家偵探跟蹤伴侶，惟也是第一次聽聞第四者服務。她直指這類方法無助挽救婚姻：「如果唔正視感情嘅問題，今日你請人趕走小三，聽日又有小四、小五……出現，你請得幾多偵探？而且如果畀伴侶知道你請人撬牆腳，會破壞互信，夫妻之間嘅關係更加惡劣。」<br>她認為，婚姻出現問題甚至有婚外情，與夫婦雙方性格及相處有關，必須坦誠面對，「拎出嚟傾，唔可以收埋唔理」，而且必須自我檢討，找出問題癥結，改善缺點，然後慢慢修補關係。</p></body></html>