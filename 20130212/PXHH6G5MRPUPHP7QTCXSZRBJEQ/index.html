<html><header><meta charset="utf-8"><title>關仁隱事：「多口」用過氣橋𢱑訪問 - 關仁</title></header><body><h1>關仁隱事：「多口」用過氣橋𢱑訪問 - 關仁</h1><p>有啲藝人為見報用盡一切方法，有時啲小動作都幾核突，有身材嘅就簡單好多，豁出去拋吓胸就搞掂，但唔肯付出又想見報嗰啲，做啲嘢有時仲核突過拋胸。好似戰前女子組合「鹹尖餅」，解散後各自發展，靚嗰啲都有機會做女主角保持見報，但甩皮甩骨嗰班真係自求多福，其中「多口」屋企有啲錢吓，雖然冇乜嘢做都仲有錢請助手賴死喺娛樂圈唔走，又不屑行性感，惟有出親活動就派助手同記者𢱑訪問，主動報料話同男友「果仁」分手，終於俾佢博到，點知一年後佢助手又同記者講可以問吓同果仁分手嘅嘢，過氣嘅橋仲攞嚟用，真係好核突囉！<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>