<html><header><meta charset="utf-8"><title>杜利萊玩移情別戀</title></header><body><h1>杜利萊玩移情別戀</h1><p>杜利萊嚟咗香港馬圈都有一段日子，大家對佢嘅印象係點呢？騎「好爸爸」贏一級賽？開拳館俾人呃錢？招牌壓線？定喺騎師競跑賽跣親？姑勿論大家點認為都好，但起碼聽過杜利萊同柏寶係好friend 嘅！有啲馬明明杜利萊騎開，但佢一停賽，啲座騎就會交畀柏寶跑。而今季杜利萊就玩「移情別戀」，同韋達做咗friend，點解咁解？相信大家都記得韋達扶杜利萊的一幕，果吓完全解釋咩叫患難見真情。今次賽事杜利萊停賽，佢騎開嘅「陽明星星」同「摩法神采」就「轉贈」俾韋達 ，其中跑第九場二班泥地一哩嘅「摩法神采」，對上一次贏馬就係跑呢個路程，似乎今次杜利萊係明醒韋達喎！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>