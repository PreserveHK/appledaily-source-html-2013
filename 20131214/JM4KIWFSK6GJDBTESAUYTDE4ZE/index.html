<html><header><meta charset="utf-8"><title>焦點故事：銀碼較細　減供款壓力</title></header><body><h1>焦點故事：<br>銀碼較細　減供款壓力</h1><p>向來上車非易事，有政府資助當然好，如今有白居二，早年就有各式貸款計劃，楊先生是受惠者之一。對於兩類資助，他有不同見解：「白居二只能幫到小部份，白居二市場唔大，選擇也不多，同（政府）借錢畀你買私樓是兩回事，選擇多些，位置質素自己可以選擇」。</p><p>講求生活享受才買私樓</p><p>楊先生小時候與家人住屯門公屋，覺得租金「有出無入」，因而立志要買樓，二十歲出頭就膽粗粗以單身白表，申請區內全新居屋兆麟苑，雖然中籤籌號較後，認購不到心水單位，但未幾獲房委會通知，可申請自置居所貸款計劃，經獲批後，借了約30萬元做首期，買入藍地一個價值110餘萬元的700方呎二樓連天台村屋單位。<br>楊先生在村屋住了10年，由起初覺得世外桃源，到後期嫌山長水遠，出入村要行一段路，返工駁車不便，回家漆黑一片，遂賣樓遷出。當時2005年，其村屋樓價未返家鄉，以88萬元售出。<br>雖然蝕讓，他也無悔，「呢10年供樓，賬面蝕了，但仍攞番30萬本金，銀行賺息，唔係賺本金嘛！假如交租10年，一毫子也攞唔番」。</p><p>住過荒蕪地方，楊先生今次搵樓要方便，揀了港鐵兆康站旁的居屋兆康苑，暫且租住兆康苑，先了解環境。住落一年，有感在區內返工就腳，單位實用，休憩公園大，附近無商業區，生活寧靜，一切很滿意，遂斥資70萬元於自由市場買入單位。<br>楊先生從事地產代理，睇準當時兆康苑樓價落後大市，雖然物業老舊，不及新式私人屋苑有會所，但他稱日常工作時間長，只求一宿，故不介意，而且銀碼細，供款少，可儲錢及作投資，至於私樓，或許他朝退休講求生活享受，才考慮。<br>楊先生不忘奉勸白居二準買家：「居屋係廉價樓房，畀佢哋上車，但都要留意價錢，唔好盲目以為平人一截，地價始終要畀，留意折扣率，計吓自己買入價，同市值計，係咪抵，否則變咗買貴樓」。</p><p>首批中籤者　六成半未出手</p><p>根據房屋署提供的資料，截至11月底，首批白居二2,500個名額中，約880個已入市，佔比例約三成半，餘下六成半，估計大部份未必趕及半年期內買樓，擬申請延期，此舉反映他們入市態度審慎。</p><p>居屋買賣高位回落</p><p>事實上，居屋第二市場買賣登記，從6月445宗高位，減少至11月只有68宗（參考附表），成交金額降至不足2億元，亦是連續5個月下跌，創半年來新低紀錄。<br>利嘉閣研究部周滿傑指出，白居二熱潮冷卻，買家入市步伐減慢，加上預期樓價尚有下調空間，次批白居二中籤者未必如首批般積極，傾向觀望後市走勢，按兵不動，估計未來兩個月居屋第二市場成交仍疏落。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>