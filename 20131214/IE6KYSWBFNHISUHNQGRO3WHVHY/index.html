<html><header><meta charset="utf-8"><title>四太反對超欣拍拖</title></header><body><h1>四太反對超欣拍拖</h1><p>賭王何鴻燊四太梁安琪前晚出席在澳門舉行的慈善拍賣晚宴，八姑娘何婉鴻、霍震霆以及剛剛落機的何超欣亦專程撐場，四太說：「每年做呢樣嘢，係秉承何博士回饋社會嘅心思，當然希望善款數字每年都增加！」見到超欣外貌標緻可人，四太說：「人總會長大，好似我哋都會老，不過拍拖未係時間，歲數都咁細個，讀吓書先喇，要有啲人生經驗。」她續說：「對我嚟講就想細路仔快啲大，學業有成，早啲出社會打滾，學多啲嘢，有能力為社會作出更大嘅貢獻。」至於會否希望超盈幫手打理公司，四太坦言：「做父母嘅梗係想，但係要睇吓佢想喺邊方面發展，佢喺設計呢方面比較有心得。」<br>採訪：王連連<br>攝影：黃偉雄</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013  </p></body></html>