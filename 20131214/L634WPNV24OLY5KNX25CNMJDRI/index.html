<html><header><meta charset="utf-8"><title>名家晒冷：捧槌仔贏波救大Sam哥 - 蘋果波神</title></header><body><h1>名家晒冷：<br>捧槌仔贏波救大Sam哥 - 蘋果波神</h1><p>「槌仔幫」韋斯咸近況雖沉，要提早打護級戰，但在烏普頓公園主場踢簡單足球，仍有辦法恰到同級隊伍，今晚迎包尾「黑貓」新特蘭，少讓平/半值博率高。</p><p>韋斯咸領隊「大Sam哥」艾拿迪斯在賽前記者會上也明言，目前是他統領這支東倫敦球會兩年半以來的最艱難時刻，但相信老闆會繼續給他耐性；沒錯，球隊近8場聯賽取得的唯一勝仗，就是上月最後一天、即筆者《英倫任我行》之旅的尾二一站，親眼在烏普頓主場見證他們踢出簡單足球，以3:0大炒當時仍由祖爾任領隊的富咸。如今祖爾已被炒，艾拿迪斯帶領的「槌仔幫」則跌至聯賽榜尾4，今戰主場若未能捕貓搶3分，將有機會跌入降班區域；而在聖誕前最後一場聯賽，他們須作客鬥曼聯，搶分機會更微，老闆從來愛反口冇耐性，大Sam哥分分鐘過唔到年。<br>中鋒安祖卡路爾長期養傷，後備華斯迪又成十字軍，自由身重簽的卡頓高爾老退亦無法支撐全場，韋斯咸單靠身形較瘦削的邁加擔正踢箭頭，令他們的英式兩翼側擊加中鋒衝頂踢法威力減半；只見大Sam哥頭號愛將路蘭今季只得1球進賬，可見欠硬淨中鋒掩護下，連帶中場也難殺入禁區搵食。幸該隊主場仍有迹可尋，對前列球隊3戰全輸，但對排名後半版的球隊4戰仍能搶到7分；今戰喜遇近況轉沉的包尾大幡新特蘭，碰巧跌watt殺手路蘭停賽，艾拿迪斯要自救，焗住變陣反而是天賜良機。</p><p>槌仔幫上次主場能大炒富咸，末段換入兩位身經百戰的「高爾」固然助力甚大；但路蘭的位置今場由冒起新星拉夫摩利臣取代，未必是壞事，後者10月初單人匹馬在熱刺白鹿徑球場射入金球，盡顯潛質；配合長期踢出水準的迪亞美在中場掃蕩，釋放略為獨食的拉夫摩利臣踢得更自由，可再帶來驚喜，主場冧莊開[-1]不足為奇。<br>新特蘭上戰主場欲採取主動迎擊熱刺，反被對手打突擊制勝。寄誠庸的傳送未證達英超級數，固然是球隊近5戰作客聯賽零入球的主因；由副選門將文路尼把關，雙中堅是「曼聯遺物」奧沙及布朗，要保今季作客第2次不失，也非易事。新特蘭領隊普耶接手迪肯尼奧留下來大批廢兵，一輪新衝擊過後漸打回原形，看來要待下月轉會市場重開，方有生機。<br>文：蘋果波神</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>