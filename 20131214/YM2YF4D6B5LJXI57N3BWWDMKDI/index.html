<html><header><meta charset="utf-8"><title>【即時生活】最靚肥妹成功減肥　網友：瘦咗好平凡</title></header><body><h1>【即時生活】最靚肥妹成功減肥　網友：瘦咗好平凡</h1><p>強國美女來來去去撞晒樣，唔係眼大、面尖，就係鼻高兼魔鬼身材。大佬啊，就算係靚都唔使撞樣撞得咁厲害。強國有個網絡紅人及偉佳，她無典型美女樣，不過一樣爆紅，爆紅原因係因為她夠肥，被稱為「最美女胖子」。其實她已經係簽約藝人，一直都被人話她利用網絡炒紅自己，但講真佢又好成功，至少成為強國的討論話題。</p><p>之前她參加強國的一個減肥節目《超级减肥王》，成功減去至少72公斤。無錯，雖然成為一眾女士減肥的典範，不過就畀網友批評她瘦得唔靚。其實及偉佳好努力減肥，適當的節食同瘋狂的運動令她變成窈窕淑女，可惜網友反而覺得她肥肥的時候更有親切感，好似網友張喬巴：「有的人真的很奇怪，胖了反而好看。感覺是臉的關係，像她不胖臉，胖了反而臉有氣色好看。瘦了就感覺很普通，沒特色了。」</p><p>其實可能都係因為大家見慣她肥的外表，唔習慣修身後的成果。坦白講，世界上又有邊個女仔鍾意自己肥，無論點都好，肥與不肥又與人何干，最重要係有自信，只有自信才會顯得更加漂亮。<br><br>資料來源：微博</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 <br></p></body></html>