<html><header><meta charset="utf-8"><title>落選港姐演閒角也有火</title></header><body><h1>落選港姐演閒角也有火</h1><p>【本報訊】落選港姐出身的朱婉儀，2000年加入無綫當藝員，12年演藝生涯只獲派演文員、秘書，甚至鳳姐等閒角，但仍默默耕耘，去年轉投香港電視，展望演藝事業有新發展，可惜政府拒絕發牌予港視，令朱的演藝夢粉碎。</p><p>「大家為整個工業爭取」
</p><p>朱婉儀日前哭訴過往在無綫拍劇，即使角色為觀眾記得，但自己的名字從未在宣傳海報出現，她稱非狠插無綫，「只係覺得喺無綫咁多年『滑晒牙』，我想尋求進步，過檔港視，角色未算擔正，其中拍《歲月樓情》，我都係扮師奶，戲份唔多，但開工時，攝影、收音、導演同編劇大家都有一團火，令台前幕後好投入，反觀無綫工作公式化，好多幕後過咗嚟都生猛晒」。<br>前晚朱婉儀也有出席政總集會，「我好感動，巨星如華仔（劉德華）、發哥（周潤發）同Kashy Keegan都支持，呢次唔係撐一間公司，係攞番公道，大家為整個工業爭取，希望佢健康發展」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>