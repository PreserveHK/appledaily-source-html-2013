<html><header><meta charset="utf-8"><title>7日6夜　比劇本更誇張</title></header><body><h1>7日6夜　比劇本更誇張</h1><p>【本報訊】港視員工在公民廣場度過了7日6夜，與12萬市民留下汗水、淚水和未完的夢。昨午約50名員工拆帳篷、執拾細軟，仍難忘發牌不公引發的風波，編劇阿齊感嘆：「雖然話人生如戲，平時度（劇本）都唔會度到一個人打工要上街集會。我相信好多編劇都寫唔出咁精采嘅劇本！」有員工指，過去7日恍如一場夢，寄望下一波抗爭可令眾人夢想成真。</p><p>7天抗爭，讓港視員工經歷許多第一次，第一次上街、第一次瞓街、第一次為工作流淚，擔任服裝助理的盧女士說：「我50歲人未試過遊行，但今次喺政總就瞓咗7日。」她曾在TVB工作十多年，離職時沒流過一滴淚，但過去7日為發牌不公、市民聲援而落淚，「係唔服氣嘅眼淚、唔捨得嘅眼淚」。除了淚還有一腔怒火，她斥政府7日來從未解釋拒發牌原因，「政府係唔畀我有熱誠工作，唔畀機會我靠自己養活家人」。<br></p><p>「冇料到有12萬人支持」
</p><p>擔任製片的陳小姐剛畢業後在港視工作一年多，正慶幸覓到理想工作旋即被扼殺，「好似發咗一場夢咁，究竟場夢係得呢7日，定係可以發落去？」<br>編劇阿齊曾在TVB工作十多年，他感嘆廣場的日與夜，比劇本更誇張，「當初曾擔心遊行冇人和應，冇料到最終有12萬人上街支持。員工昨在廣場拍照留念，整理物資轉交留守的10位員工。暫別廣場與夢想，回到現實，部份員工坦言未來有生計壓力，但不會放棄抗爭，11月6日將再包圍立法會。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>