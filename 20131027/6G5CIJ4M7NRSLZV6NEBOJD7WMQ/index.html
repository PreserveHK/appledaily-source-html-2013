<html><header><meta charset="utf-8"><title>青雲、阿佘、古仔黑衫撐發牌</title></header><body><h1>青雲、阿佘、古仔黑衫撐發牌</h1><p>【記者馬建華、文國駿報道】政府拒絕發牌予香港電視，拒交代「死因」，變相扼殺演藝行業，令數以百計港視員工失去夢想、失去生活倚靠。今次發牌風波不僅全城關注，就連演藝界亦齊聲力撐。</p><p>「政府應多聽民意」
</p><p>繼國際影星周潤發、梁朝偉、吳鎮宇、鍾楚紅等開腔撐發牌後，連無綫出身的影帝、視帝、視后都認為政府應給予市民有更多電視台選擇。影帝劉青雲、無綫視帝古天樂（古仔）及視后佘詩曼（阿佘）前晚出席活動，不但力撐發牌，還不約而同穿上黑衫以行動支持。<br>無綫訓練班出身的劉青雲，前晚與古天樂出席於九龍灣舉行的新片《掃毒》首映禮，談到發牌風波，劉青雲說：「香港有言論自由，希望表達到自己想講嘅嘢，發牌都好，多啲選擇。」而兩屆視帝古天樂亦對不獲發牌的港視給予支持，古仔直言：「我覺得多幾個電視台都無所謂，香港𠵱家平台唔多，政府多發幾個牌係無所謂，既然全民都想政府發牌，應多聽民意，等大家多啲選擇，同業又多個出路，咁樣節目質素又會提升，對海外或本地嚟講都係好事。」<br>剛回巢簽約無綫TVBC的佘詩曼，前晚穿上黑裙出席活動，雖然與無綫有合約在身，但佘詩曼亦幫理不幫親，坦言贊成發牌予港視。佘詩曼說：「政府要有合理解釋畀市民，冇必要隱瞞，要求清晰答案唔係奢侈嘅事。」她又透露過檔港視的好友周家怡和緋聞男友麥子樂均已離開港視，問有否幫手為二人搭路返無綫時，佘詩曼說：「同家怡傾過，佢話未有打算，等件事完咗先。」阿佘相信無綫並無黑名單封殺港視藝人。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>