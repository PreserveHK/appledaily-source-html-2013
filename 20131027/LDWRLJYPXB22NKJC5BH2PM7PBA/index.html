<html><header><meta charset="utf-8"><title>老樓周記：全城爭一手　冷落二手 - 劉兆昌</title></header><body><h1>老樓周記：<br>全城爭一手　冷落二手 - 劉兆昌</h1><p>近兩周賣樓越來越多發展商加入破辣條款，有部份全部回贈雙倍印花稅，亦有部份回贈五至七成買家印花稅，反映發展商對樓市亦見不妥，提早散貨套現。 <br>早前遇見美聯一地區董事，閒聊兩句，原來資本策略剛發出銅鑼灣yoo residence最新24伙價單，也推出類似回贈，擺明對個市投不信任票，避免被兩大尖沙嘴豪宅盤吸乾買家，走得快好世界，賣晒先至袋袋平安。四大發展商包括長實、新地、新世界和恒地有能力賣樓仍賺大錢之外，其餘「二打六」角色除因發展成本高，又沒有自己的建築團隊，在地價和建築費蠶食利潤，再等下去隨時賺錢變蝕錢，既要向銀行還錢又要籌錢發展下一項目，條數計唔掂，自然要散貨套現。</p><p>二手樓業主縛好安全帶</p><p>新盤可以散貨，散戶卻無助，過去兩周新盤主導市場後，二手市場簡直如死城，買家都唔多個，買家多被新盤搶去。究竟目前樓價仍在高位，難怪發展商都要斬倉，二手樓估計要縛好安全帶，擔心風大雨大，經不起風浪的小業主出現恐慌性拋售。<br>單以現時中原城市領先指數的成份屋苑卻未能反映大部份現況，好多劈價盤為新興豪宅或入伙數年的新屋苑，成交故未能被參考，同時藍籌屋苑成交少，數據不平均，局外人難掌握市況的全部。在此補充該指數仍是全港最有代表性，但可以改善。</p><p>劉兆昌<br>資深地產傳媒人<br> http://www.HKLau.com </p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>