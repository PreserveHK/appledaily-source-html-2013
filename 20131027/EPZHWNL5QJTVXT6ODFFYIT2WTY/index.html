<html><header><meta charset="utf-8"><title>逾8成「大眼仔」　易甩色黏菌多</title></header><body><h1>逾8成「大眼仔」　易甩色黏菌多</h1><p>【本報訊】潮男、潮女愛在萬聖節派對戴「大眼仔」等彩色隱形眼鏡，通街「扮鬼扮馬」，但要留意箇中危機。理工大學測試市面15款彩色隱形眼鏡，其中13款（即約87%）的色素只塗於鏡片表面，可被擦拭，其黏附細菌數量更比夾層設計鏡片最高多18倍，可增感染風險。專家提醒市民切勿在互聯網或「格仔舖」胡亂購買來歷不明的大眼仔。<br>被測試的15款鏡片在格仔舖、互聯網或視光中心購買，每個品牌測試5隻鏡片。其中13款鏡片未能通過擦拭測試，即輕易被棉花棒擦走顏色，顯示並非以夾層或嵌入式方法加入色素，而是只將色素塗於鏡片表面。</p><p>避免連續戴逾四小時</p><p>研究員再測試鏡片黏附細菌的程度，將鏡片放入培植了大量綠膿桿菌的瓶子內，經一晚後作化驗，發現該13款未能通過擦拭測試的鏡片，全部黏附了大量綠膿桿菌，介乎70萬粒至190萬粒。若比較夾層設計的鏡片黏附約10萬粒細菌，最多差距18倍，數字十分驚人。<br>負責調查的理大眼科視光學院教授曹黃惠華指出，色素塗在鏡片外層，可致鏡片不平滑，不但可令眼睛受傷，還容易黏附細菌，增加佩戴者受感染風險。若市民錯選質素粗劣、色素來源不明的鏡片，更易出事。<br>她說：「為增強嚇人效果，有廠商自行為彩色隱形眼鏡表面加添顏色，令鏡片透氧度更低。部份鏡片色素又太厚，對眼睛唔健康，佩戴一、兩個鐘就要除低，如平時唔戴開隱形眼鏡，萬聖節先戴，要避免連續使用超過四小時」。<br>她強調，市民未諮詢視光師意見，自行購買大眼仔十分危險，尤其網購或在格仔舖購買，鏡片的安全性及顏料質素都欠保證。<br>部份人使用隱形眼鏡方法亦有錯，如與朋友交換戴鏡片、用水喉水浸洗鏡片，或將一次性即棄鏡片分開多次使用等，都增加感染風險。建議應在視光師協助下，先評估是否適合戴隱形眼鏡，並選擇符合眼球弧度的鏡片，學習正確護理鏡片程序，有助保護靈魂之窗。<br></p><p>藝人用家意見</p><p>Mia：<br>「我自己都知道比普通隱形眼鏡容易滋生細菌，本身我眼珠有啲細，上鏡要靚啲，所以冇辦法，但我會好注意清潔，用完會即刻洗，一個月會換一副，覺得咁樣會冇咁易有細菌。」</p><p>朱晨麗：<br>「3、4年前好流行戴大眼仔，我都試戴過一、兩次，完全係貪玩性質。戴咗之後有啲發炎，都幾辛苦，加上自己冇近視，唔係好識戴同除。聽到惹菌都有啲驚。」</p><p>莊思敏：<br>「以前一路都有戴color cons，後轉戴大眼仔。都知道color cons表面有痕，容易藏細菌，所以揀咗每日即棄款，但始終冇普通cons咁透氣，對雙眼影響較大。」</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>