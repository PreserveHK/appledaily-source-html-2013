<html><header><meta charset="utf-8"><title>馮仁昭四圍超：拍《狂舞派》彈起柒良硬搶祖藍老婆 - 馮仁昭</title></header><body><h1>馮仁昭四圍超：拍《狂舞派》彈起<br>柒良硬搶祖藍老婆 - 馮仁昭</h1><p>王祖藍同王菀之（Ivana）呢幾日拍緊葉念琛導演嘅新戲《Delete愛人》，佢哋係繼電視劇《老表，你好嘢！》後再度合作。日前大隊喺香港水鄉大澳取景，祖藍同Ivana演兩夫妻，力抗財大氣粗走嚟向Ivana提親嘅許紹雄同柒良蔡瀚億（BabyJohn）兩父子。</p><p>祖藍Ivana打情罵俏</p><p>劇情講Benz雄同BabyJohn向Ivana提親，Ivana見錢開眼嘅父母盧海鵬及朱咪咪梗係答應，點知祖藍突然出現，更俾Ivana拖去柴房。<br>自《狂舞派》後令大家眼前一亮嘅BabyJohn俾周潤發點名讚有喜劇感，今次同搞笑高手祖藍合作，佢話：「其實我中二已經識佢，當時佢係我哋嘅歌唱指導，到我喺演藝讀書佢都教我好多嘢。」而《狂》片上映20日截至前日嘅票房有660萬，相當唔錯。<br>再次合作嘅祖藍同Ivana喺現場度抵死橋段，佢哋拍介紹祖藍出場時，Ivana攤開雙手介紹佢係老公，祖藍就由佢身後彈出嚟再環抱Ivana，差啲掂到Ivana嘅胸部，不過女方一啲都唔介意，仲隔空互咀發出「唧唧聲」。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>