<html><header><meta charset="utf-8"><title>同黑絲儀連咀3晚　馬明咀到高潮眼</title></header><body><h1>同黑絲儀連咀3晚　馬明咀到高潮眼</h1><p>一晚，兩晚，三晚，馬國明同江美儀呢一對，喺《衝上雲霄II》今個星期一嗰集開始，嚟咗次「驚天地泣鬼神」嘅激咀戲份之後，就好似停唔到落嚟咁，前晚，同噚晚，兩個人仍然要係咁咀...咀...咀...<br><br>噚晚嗰集講馬明要考機長，點知就遇上佢好驚嘅台灣黃機長，又迫佢飲芭樂汁，佢一諗起就會肚痾，咁樣，考唔到機長o架喎。<br><br>好彩，愛情係偉大嘅，江美儀見到佢咁，就同佢講:「你知唔知今日對你嚟講幾緊要？」然後一嘢咀落去鼓勵呢位小男友，馬明即刻手一緊握，連紙杯啲水都「必」出嚟，隻眼仲反晒白出現疑似高潮眼。唉，使唔使咁冤氣呀?<br><br>之後仲未夠o架，馬明成功考到機長，佢同美儀去到巴黎鐵塔嚟個反轉再反轉，肉緊再咀多一round，之後繼續返房床戰...wow...呢啲劇情真係....事後馬明仲著住粉紅色孖煙囪添...使唔使咁可愛呀....唔怪之得head姐(即係黑絲儀)錫晒你啦！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>