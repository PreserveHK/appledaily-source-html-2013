<html><header><meta charset="utf-8"><title>潛友為影靚相多惡行</title></header><body><h1>潛友為影靚相多惡行</h1><p>【害群之馬】<br>有不少潛水發燒友會肆意騷擾海洋生物，目的只是為了拍一張靚相。資深潛水員黃豪賢說，多年來目睹不少潛友惡行，「見過有人為咗影相，捉起條白色海兔放喺黑色石頭上，形成對比來影相」。他又指有潛水人士會用金屬棒，插入石隙將八爪魚和魚類挖出，「為了影張相而玩謝海洋生物，好荒謬」。<br>「豚聚一家」代表李綺雯指，曾有潛水人士用硬物插向藏在沙內的沙錐魚，「條沙錐因受驚衝出來，啲人就覺得個畫面好靚、好震撼」！她指有關行為不單幼稚，而且影響海洋生態，呼籲潛友自律。此外，她見過市民在沙灘把海星拾起，「當飛碟咁掟來掟去」，可憐海星最終被「玩死」，她認為大家都應提高保育及尊重生命意識。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>