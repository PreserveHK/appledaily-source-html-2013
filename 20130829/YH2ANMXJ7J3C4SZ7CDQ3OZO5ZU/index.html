<html><header><meta charset="utf-8"><title>Iron Man  3藍光初現　低頻迫力圍住轉</title></header><body><h1>Iron Man  3藍光初現　低頻迫力圍住轉</h1><p>Marvel大作年年有！今周必睇，一定係今天見街的藍光《鐵甲奇俠3》，呢位「Marvel男神」最叻Chok生活態度，Show Off、聽歌樣樣齊，成日提住「男人的浪漫」嘅你，無理由唔借機學嘢啩？<br><br>記者：蘇家華<br>攝影：陳盛臣</p><p>聲效落重本　水準以上</p><p>訪問影音專家李柏權 （Alan），佢話自己唔係Iron Man迷，但三集都有看齊！試睇最新第三集藍光後，他覺得無論聲、畫表現，都係在水準之上：「雖然DTS-HD MA 7.1音效未去到頂級試機碟層次，但明顯聽到Sound Design落足心機製作。」<br>Alan認為，聲音質素會影響觀眾的投入感，縱使影碟的聲、畫調校，有點稍稍偏向誇張，但對一般觀眾來講，尚算「易入口」；聲效表現上，比前兩集投放更多心思，加了不少天空來回飛翔、物體圍繞主角團團轉的鏡頭，若做到聲、畫同步，就需要多加聲音前、後感覺的不同，以及加強環繞聲效：「聽得更Detail，加上配樂及低頻襯托，自然覺得緊張、刺激，睇得更上心。」</p><p>96kHz音效　比戲院靚聲</p><p>相信唔少朋友會同小記一樣，覺得呢齣係「戲院戲」，感覺要喺戲院睇先有臨場的震撼感。不過Alan就話唔係：「戲院版本嘅聲軌頻率（48kHz）比BD音效解碼（96kHz）為低，所以Detail位、低音實淨度會比屋企版遜色。」<br>「由於聲效有唔少Detail，所以要注意的，是超低音不能定得太高，而且各聲道數值都需要校準，不能有太大誤差，如果前置分貝比後置大的話，音色分野就唔明顯。」訪問間，Alan相對較少提及影碟的2D及3D畫質，但當中仍值得留意：「此片是近來把真人及CG動畫融合得較好的一齣；畫質中上，只係望落色調較濃，調校顯示器材時可從顏色着手，如果本身Display有偏色的話，記緊校正，否則睇落就唔夠自然。」</p><p>Alan推介 好戲靚位</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>