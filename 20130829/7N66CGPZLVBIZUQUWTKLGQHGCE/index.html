<html><header><meta charset="utf-8"><title>中環在線：榮智健再養馬　取名「飛」字輩 - 李華華</title></header><body><h1>中環在線：<br>榮智健再養馬　取名「飛」字輩 - 李華華</h1><p>前馬會董事兼中信泰富（267）前主席榮智健，因公司炒燶外匯Accumulator，喺2009年辭職，此後轉趨低調，當時所養馬匹「來福」亦喺2010年7月賽後退役。</p><p>飛影上季三戰全勝</p><p>事隔幾年，佢重新養馬，而且一養就兩隻，上季尾先有一匹喺外地三戰全勝，在港被評89分嘅新馬「飛影」抵港，今季再有一匹喺外地未嘗出賽嘅自購新馬到港，又係以「飛」命名，叫「飛龍」。<br>榮智健過往養過不少頂級名駒，其中「活力先生」同「奔騰」更先後成為馬王，「奧運精神」和「掌門」亦贏出大賽。雖然佢放棄養馬前嘅幾匹「飛劍」、「來福」等表現平平，不過今次重新養馬，兩匹馬「飛影」和「飛龍」再以「飛」字行頭，唔知係咪想養馬運再次起飛嘅意思呢？</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>