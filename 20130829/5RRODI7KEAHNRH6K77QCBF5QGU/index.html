<html><header><meta charset="utf-8"><title>專題：美女排長龍爭做fb扮靚教主</title></header><body><h1>專題：美女排長龍爭做fb扮靚教主</h1><p>facebook上周公佈，香港用戶比例是全球之冠，超過六成人擁有fb戶口。因其滲透力驚人，以致近年出現一盤新興生意，利用fb吸金。<br>當中最具影響力的是一眾fb扮靚達人，她們每日在網上分享化妝護膚心得，吸引全城OL模仿和慣性追看，傳播力比傳統雜誌、報紙更大。生產商有新產品發佈，除了開傳統記者會外，更另設發佈會招呼這班扮靚達人，影響力不容小覷。<br>有人靈機一觸，集合這班扮靚達人在一個平台上，令粉絲倍增，吸金能力更強，吸引一眾廣告商在其網頁落廣告，大有取代傳統女性雜誌之勢。<br>記者：羅鈺歡<br>攝影：胡堅</p><p>香港一個女人扮靚網站今年4月舉辦招聘會，結果有近400名少女報名，整天排隊人龍不斷，全都希望加入成為扮靚達人。有人將照片放上fb，由於情況誇張，引來網民熱議。<br>網站負責人阿Tom表示，其實扮靚達人月薪才一萬元，但少女們仍趨之若鶩，原因就是工作簡單，專門扮靚，「基本上每個女人每日係唔係都要扮靚，𠵱家份工專職扮靚，又唔辛苦，又大把fans，滿足咗好多女人嘅心願」。</p><p>數萬粉絲追隨模仿</p><p>網上教扮靚幾年前開始於網絡流行，一些美女Blogger把自己的扮靚心得或化妝過程，以相片和短片形式放上網，吸引其他少女追看模仿，久而久之成為受歡迎的扮靚達人，部份已有四、五萬忠實粉絲追隨，她們對某化妝產品的試用報告，甚至可直接影響到這些產品的銷路。<br>兩年前，阿Tom開始邀請受歡迎的扮靚達人加盟，如今成為全港最高收視的女性資訊網站，「好多OL一返工就上fb或者扮靚達人網頁，追住睇最新化妝資訊，唔明即刻問，扮靚達人根據fans興趣，試用唔同嘅化妝品，比起傳統嘅女人雜誌互動好多！」阿Tom指出，不少生產商現在會主動送上最新產品供扮靚達人試用，即時公佈試用效果，吸引更多人觀看。<br>扮靚達人要成功，也並非只靠樣靚，而是要懂得表演技巧，「同明星一樣，最重要有觀眾緣，又要肯試新嘢同演繹得好，令其他人可以模仿，先會繼續追睇」。其中一名扮靚達人Cynthia說，這是份工吸引她的地方，「最緊要用心分享同埋有自己嘅特色，譬如有同事介紹自創嘅新招，用紗網布代替雙眼皮膠紙，好多好評㗎！」<br>Cynthia在大學時代已開設Blog分享扮靚，當時純為興趣，「零收入，開Blog嗰陣仲讀緊大學，嗰時只係為分享吓啲化妝品同護膚品用後心得，有時又講吓DIY衫同飾物，之後就有fans follow我喇」。本來在大學讀平面設計的Cynthia，想不到畢業後卻以扮靚為職業。</p><p>經理人勁賺廣告費</p><p>她入行是被阿Tom發掘，過程也像經理人培育明星，「我見佢個樣幾可愛，寫畀讀者嘅留言好仔細，所以請佢用嘉賓嘅形式喺我哋個網上面post扮靚片段，然後放上fb，嗰時冇錢畀佢㗎，直到畢業後先至正式加盟」。記者眼見阿Tom網站上的廣告排得密密麻麻，每月利潤肯定和味，但每名達人只賺一萬元月薪，會否太刻薄？Tom坦言是各取所需，加入扮靚達人行列的少女，其實最緊張是自己名氣，希望像模特兒一樣有很多人認識，「你賺fans時，我又賺到廣告費，互惠互利！」<br>另一扮靚達人Alice，同樣是由大學期間開始寫Blog，畢業後加入成為全職扮靚達人，甚至以所學來加強自己的網上內容，「我大學主修電影拍攝，所以我識自己set機拍嘢，返工當扮靚，幾好呀！」<br>她們說每星期要試用各大小品牌的產品，這份工另一好處就是免費化妝品任用，而且每次有新產品都能先睹為快，走在潮流尖端，「平至30蚊，貴到過1,000蚊都有，每次示範起碼用三至四種產品，用過嘅產品唔使退畀廠商，新貨長期供應，有時多到要送畀屋企人或者朋友㖭呀」，Cynthia笑言這份工唯一不好處，就是容貌如果出事，靚樣是無保險賠的。<br>試用產品寫報告，記者追問會否像鳳姐網站那樣不給錢就唱衰，阿Tom說他們不會，就算最新產品不送樣本來，公司也會自掏腰包購買，試過不好最多不介紹，不會刻意去踩，以免影響自己聲譽。<br>網上教人扮靚比傳統媒體更受歡迎，在於扮靚達人和用家不停互動，「讀者同用家都係鍾意扮靚護膚先會上網睇片學嘢，所以係100%中目標，廣告商都好受落。對比普通雜誌，唔係個個會留意美容專欄，內容亦都唔係完全介紹產品，而且網上散播層面好廣，facebook一個like已經一傳百，仲可以留言直接交流。做埋YouTube video直頭可以示範點用，唔似平面雜誌剩係用文字介紹咁冇癮」。<br><br>你想爆?幫你爆!<br>熱線電話：2990  7225<br>mailto:Bom@sharpdaily.com.hk<br>WhatsApp：9131 4511</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>