<html><header><meta charset="utf-8"><title>認辭演《我要逃亡》惹禍</title></header><body><h1>認辭演《我要逃亡》惹禍</h1><p>劉嘉玲前晚在無綫節目《最佳女主角》重提90年被綁架事件，提到當時沒拍電影《省港旗兵》，該片由84年到89年共拍了四集，但原來是嘉玲記錯。<br>據悉嘉玲其實是辭演88年蔡子明監製的《我要逃亡》而惹禍，該片終由葉童演出，嘉玲於翌年接演《轟天龍虎會》平息風波。</p><p>「蔡子明公司部戲」</p><p>對於記錯拍《省》片惹禍，嘉玲昨在電話澄清：「我講錯咗，係蔡子明公司部戲，戲名唔記得啦。」可是《我要逃亡》？她說：「好似係。」至於照片02年流出周刊，嘉玲說：「唔關佢（蔡子明）事。」<br>曾監製《省》片後三集的蕭若元昨在電話中說：「我哋四部戲由84年到89年，遠早過佢發生事件時間，嘉玲肯定記錯咗，四部《省》片都係嘉禾，嘉玲當年同嘉禾揸弗嘅鄒定歐好好朋友，嘉玲出道時又拍過我哋嘅《英雄好漢》，我哋叫佢拍佢一定會拍，使乜搞啲咁嘅嘢。我知晒發生乜事，90年同91年黑社會好猖獗，佢哋以為拎明星拍戲賣埠好過打劫。」<br>及至嘉玲90年被綁架後重新振作投入工作，蕭若元指她還參演由他和麥當雄合力編劇的電影《上海皇帝之雄霸天下》，蕭若元說：「嘉玲任何時間拍戲都好專業。」<br>採訪：丁寧</p><p>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24  </p></body></html>