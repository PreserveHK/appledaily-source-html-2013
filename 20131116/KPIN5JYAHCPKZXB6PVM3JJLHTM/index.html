<html><header><meta charset="utf-8"><title>新公司成立攞頭威鄭俊弘出星夢第一碟</title></header><body><h1>新公司成立攞頭威<br>鄭俊弘出星夢第一碟</h1><p>無綫合併星煥唱片組成星夢娛樂集團有限公司，昨日假尖東舉行成立典禮，《星夢傳奇》冠軍鄭俊弘以一哥姿態率鄭世豪、姚兵、羅鈞滿和王君馨加盟，星煥歌手許廷鏗、吳若希和胡鴻鈞順利過檔，除了不見因經理人合約問題拒簽星夢的謝安琪和Super Girls外，鍾嘉欣和鄭欣宜都沒現身，原來欣宜仍未動筆簽約。</p><p>「欣宜仲要傾」</p><p>星夢CEO何哲圖堅稱嘉欣會簽約，昨因拍劇缺席記者會，他說：「欣宜仲有好多細節要傾，公司畀好好offer欣宜，總之錢多過星煥，年期都唔係問題，但陳太（欣宜經理人陳淑芬）要諗清楚，身邊好多auntie要交代。」至於謝安琪和Super Girls的舊約年尾終止，公司會幫她們安排發展方向。<br>鄭俊弘獲力捧安排首位出碟，爭贏許廷鏗做一哥，鄭俊弘說：「唔好講爭，自己幸運啫，我都好期待。」對於生日被影到與緋聞女友姜麗文過夜，他尷尬說：「呢啲唔好講。」問會否拉港視的姜麗文過檔？他說：「自己冇能力。」爭輸一哥的許廷鏗則說：「我邊有爭一哥，邊敢呀。」王君馨就開心到喊，說：「我好鍾意音樂，做完星夢感覺好低落，有份簽星夢終於夢想成真。」</p><p>另無綫助理總經理區偉林宣佈《勁歌金曲》改遊戲規則，2014年取消要合約歌手派歌才可參與的規矩，他說：「無論友好同唔友好嘅公司，最好友好啦，都好歡迎佢哋參加，無綫成日俾人話黑箱作業搞小圈子，𠵱家堅持搞全民投票。」<br>採訪：楊潔雯<br>攝影：陳俊強</p><p>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24  </p></body></html>