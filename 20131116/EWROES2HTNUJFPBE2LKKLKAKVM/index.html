<html><header><meta charset="utf-8"><title>艾威補定膝陪跪阿叻繼續寸網民狂妄</title></header><body><h1>艾威補定膝陪跪<br>阿叻繼續寸網民狂妄</h1><p>【電視大戰之挑機撥火】陳百祥（阿叻）擦鞋護主向網民挑機，激發網民熄電視之心，成功奪得免費電視牌照的有線電視，昨找來港視藝人艾威和張松枝，在尖沙嘴為《色香味主播室》任嘉賓，炮製三味補膝關節的食物為陪跪的艾威打氣，更為阿叻畫跪線圖。</p><p>艾威：喺架車度跪
</p><p>艾威在節目上提到陪跪一事，他說：「呢件係搞氣氛，唔需要太認真，於是咪二話不說插把嘴。」接着主持人稱由電視城到九龍塘，路程共17.2公里，步行需要4小時，若跪回家則不堪設想，艾威說：「由電視城跪返屋企，唔代表要逐步逐步跪，可以一出門口就上車，喺架車度跪返屋企。」張松枝問艾威會否淆底？他說：「未驚過，不過捐錢簡直係神來之筆，收視同善事掛鈎，應該要發揚光大！」<br>擦鞋護主的陳百祥，昨出席好友蕭潮順的製作公司在觀塘開幕活動，有傳王維基會現身，阿叻說：「歡迎呀，佢係我老友，又係蕭潮順同學，佢第一日諗做唔做（電視台）嘅時候，已話畀佢聽叫佢做定唔做。」追問當日給甚麼意見？他說：「你哋問番佢，當時有畀建議，我講唔好玩嘞。」昨最終不見王維基蹤影。</p><p>秀姑：明揪未驚過
</p><p>問阿叻被指淆底反口？他寸嘴說：「我唔識字，網民個網係咪狂妄個妄，佢哋唔好用唔正常方法，叫人整爛個盒，正氣『祥』存，我好難死！」黃杏秀亦在微博撐阿叻說：「叫八百個機盒調查分別熄機，即係黑手卑劣造馬，無任歡迎！有膽叫停熄機，明揪未驚過！放馬過來，19號見真章！」另外，陳志雲昨在商台活動提及阿叻說：「佢用心良苦，將自己擺上枱嚟令大家關注台慶，我形容佢係壯烈犧牲。」<br>採訪：王崇穎、張俊銘、譚倩宜<br>攝影：黃偉雄、黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>