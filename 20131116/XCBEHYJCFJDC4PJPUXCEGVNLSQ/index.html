<html><header><meta charset="utf-8"><title>AKB分隊傳解散　因為成員不和？</title></header><body><h1>AKB分隊傳解散　因為成員不和？</h1><p>「走廊奔跑隊」就並唔係跑走廊嘅，而係日本女子組合AKB48旗下嘅分隊。最近佢哋就驚傳會喺年底解散，結束為期五年嘅團體活動喇！消息傳出咗之後，官方都未有說明解散原因，不過外界就係咁推測，話可能係佢哋團員之間嘅感情失和有關。因為「走廊奔跑隊」成日有成員替換，加上渡邊麻友同多田愛佳之前就傳過不和囉！<br><br>據日本媒體報道，「走廊奔跑隊」目前係由渡邊麻友、平琼夏海、岩佐美咲、浦野一美、仲川遙香、多田愛佳、菊地彩香組成。出道至今成員走嘅走，今年八月之嘛，小森美果就閃電宣佈引退，最後只係剩低7位成員。佢哋自2012年5月推出單曲《少年喲說謊吧》之後，就再冇新作品問世，不過唔使灰，佢哋會係聖誕推出告別單曲，正式結束五年團隊生涯呀。</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>