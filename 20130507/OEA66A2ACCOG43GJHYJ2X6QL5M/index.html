<html><header><meta charset="utf-8"><title>馮仁昭四圍超：設靈日推出紀念碟<br>Sita絕唱伴長眠 - 馮仁昭</title></header><body><h1>馮仁昭四圍超：設靈日推出紀念碟<br>Sita絕唱伴長眠 - 馮仁昭</h1><p>上月不幸車禍離世嘅陳僖儀（Sita），家人定喺星期五（10號）為佢喺大圍寶福紀念館設靈，翌日出殯。Sita家人知道有唔少fans同市民都想向Sita送別，所以安排咗設靈當日下午5點至6點半，可以畀公眾人士入內鞠躬，送Sita最後一程。<br>另外Sita有三首生前未推出嘅新歌，其中一首係國語情歌《愛的劇本》，原來呢首歌喺佢未入行前已唱過demo，最終可以由佢主唱，Sita表現得好開心。而Sita亦已經為呢首歌拍咗MV，當日喺石澳取景，不過就落住微雨，之後Sita再同工作人員拉隊到牛棚嘅玻璃工作室繼續拍攝，雖然要一日走兩個地方，但Sita當日依然好落力投入演出。</p><p>包含相集</p><p>太陽娛樂文化將會為Sita推出最後一張唱片《All The Best…》，碟入面收錄晒已推出嘅《Crazy Love》同埋《Let Me Find Love》所有歌，另外又有未出過嘅新歌同埋demo，仲有啲Sita以往喺音樂會嘅演出同MV。除DVD同CD外，碟裏面亦有包含相集，家人、同事、朋友同埋歌手送畀Sita嘅文字亦一一收錄喺入面，唱片公司希望可以趕到設靈當日推出，紀念碟嘅全數收益會捐畀Sita家屬。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>