<html><header><meta charset="utf-8"><title>電視撈飯：呂慧儀孖威廉遊九州</title></header><body><h1>電視撈飯：呂慧儀孖威廉遊九州</h1><p>呂慧儀呢排驛馬星動，佢啱啱先至跟獎門人曾志偉去咗日本嘅福岡拍外景，呢個月又再起行去九州，上次佢老公黃文迪都有做跟得老公，婦唱夫隨，實行寓工作於娛樂。<br>不過，呢次呂慧儀就孖住好流利日文嘅港男翟威廉去拍旅遊特輯，呂慧儀話：「我知威廉日文好得，所以今次買嘢有人做嚮導，一啲都唔會擔心。」已為人妻嘅呂慧儀話，即使去旅行血拼，𠵱家已經轉咗掃家庭用品，早前佢喺福岡先至買咗個煲返嚟，唔知佢今次會唔會孭個大鑊返香港呢？</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>