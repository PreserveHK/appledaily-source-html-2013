<html><header><meta charset="utf-8"><title>由碼頭餐風露宿　到佔領長江中心　<br>一班大男人手牽手抗爭　難忘40日</title></header><body><h1>由碼頭餐風露宿　到佔領長江中心　<br>一班大男人手牽手抗爭　難忘40日</h1><p>【碼頭風雲】<br>【本報訊】由碼頭餐風露宿，到佔領長江中心，有工人悄悄復工但更多人堅持到底；市民由捐物資、捐錢到包圍長江中心，由撐工運到罷買百佳對抗李嘉誠王國。工人說，走過了40日光輝日子，捱過風、擋過雨，曾被唾罵抹黑，也受無私恩惠，讓他們維護了尊嚴。他們承諾男子漢大丈夫，當日後社會有不公義事，「一定會企出來！」<br>記者：王家文　梁德倫　譚靜雯　蔡建豪</p><p>上月26日，由長江中心遊行上禮賓府這一幕，龍機手徐先生沒齒難忘：「真係未試過咁大個人同麻甩佬手拖手，就係呢次工潮，令到平時唔多見面、傾偈嘅同事，增進感情。」徐先生當晚做糾察員，一班大男人手牽手在花園道築起人鏈，自發維持秩序，手握得再緊，也沒尷尬，「嗰一剎那我係好感動」。<br>罷工三星期後，資方企硬，工人決定佔領長江中心。徐先生坦言：「曾經懷疑過，究竟出到嚟有冇用？搵李嘉誠算賬，係咪可爭取到？」上月19日首次包圍長江中心，首晚已籌得逾22萬元捐款，「點知出到嚟，更加多唔同層面市民關注，原來都好撐我哋」。</p><p>「香港有好多人情味」</p><p>罷工首日，船上抓結員黃先生記得，「乜嘢都冇」，身穿薄衣夜宿碼頭，捱風擋雨，「成晚好似隻貓咁坐喺度，你估好過癮？」隨後市民、機構自發運來大批物資，由厚衣、帳篷到曲奇餅、湯水，有小販捐拖鞋，有市民付出勞力替工人按摩，「嗰刻睇到真係好感動，香港有好多人情味」。<br>有人支持聲援，也有人唾罵抹黑。HIT董事總經理嚴磊輝及和黃集團董事總經理霍建寧先後出言貶低工人，甚至斥工會以文革式「做世界」。徐先生最看不過眼是資方安排親信「做騷」接受傳媒訪問，歪曲事實，「我做咗14年機手，冇試過返工畀到我哋10至20分鐘食飯時間」。罷工初期，聲援碼頭工人後援會發起罷買百佳行動，後來工人轉戰長江中心，又到李嘉誠大宅示威，李嘉誠始終不肯開腔回應。橋邊理貨員明哥有份發起罷工，他已決定辭職不幹，「心死，呢間公司太無良」。他不後悔搞罷工，遺憾今次工潮未能令李嘉誠走出來面對工人問題。<br>回望40日工潮，除了感謝家人和市民的支持，也讓徐先生上了重要一課，「香港人要維護自己尊嚴，真係要企出嚟」。他坦言，以前認為工運、社運是「多餘、搞事」，但原來他們為社會爭取公義，他承諾，日後當社會有不公平事發生，「一定會出來」。黃先生也說，「我學識一樣嘢，見到人就幫」。</p></body></html>