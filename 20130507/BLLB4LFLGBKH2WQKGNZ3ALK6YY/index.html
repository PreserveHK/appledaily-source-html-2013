<html><header><meta charset="utf-8"><title>關仁隱事：「深情王子」蒲碟舖被狂踩 - 關仁</title></header><body><h1>關仁隱事：「深情王子」蒲碟舖被狂踩 - 關仁</h1><p>「深情王子」最拿手拍愛情片，平時最鍾意落旺角碟舖打躉，睇吓有乜新碟出籠，可以參詳吓攞番啲創作靈感。雖然深情王子拍嘅戲票房唔錯，但唔係人人buy。有次關仁咁啱喺旺角碟舖撞到佢，咁啱有兩個女仔拎起佢執導嘅愛情電影嚟討論，仲以為有讚冇彈啦，點知嗰兩個女仔不停狂插導演拍得差，唔明點解要成日踩港女，冇厘深度。搞到深情王子面懵懵，越聽個頭就越耷，好彩嗰兩個女仔唔認得深情王子，唔係實尷尬死，最後深情王子乜都冇買就閃身走人。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>