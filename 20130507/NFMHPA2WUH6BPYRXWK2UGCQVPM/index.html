<html><header><meta charset="utf-8"><title>職場慧眼：中BBA伏 - 張慧敏</title></header><body><h1>職場慧眼：中BBA伏 - 張慧敏</h1><p>「SON姐你好！我是科大的一名學生，近日看到一篇文章，看完有點無奈。個人意見是現今香港BBA太濫，一年過千BBA學生畢業，所以令競爭大，想聽聽SON姐的看法：<br>『其實讀BBA真係一個伏，想做未來top sales？你最多咪做個基金保險Financial Planner？你唔係以為你有機會一grad就走去同大老闆傾生意，賺幾十萬幾百萬Bonus？想做老闆？你識咩？Acct話就話有big4 offer，但又係幾十年非人生活。Finance個個以為自己係未來iBanker，結果？AIA、AXA、Convoy等緊你啊！Econ以後有咩出路？做嘢又唔知做乜！Marketing出嚟又係做到隻積咁！Management你估grad咗就可以做MT咩？IS（資訊科學）又有CS（計算機科學）又有CPEG（計算機工程學），你話你有乜優勢？Operation Mgt實用，點解冇乜人想Major？入到嚟基本上你已經中咗伏，惟有睇住Qfin（計量金融）、Gbus（環球商業管理）、Dual Degree（雙學位）、RMBI（風險管理及商業智能學）喺度笑騎騎話你戇X』」<br>講到濫，何止BBA？實情是在文憑量化寬鬆的今日，大學畢業生還是精英身份的證明嗎？講到競爭大，那些所謂「尖子精英」科目的畢業生，競爭會不大嗎？講中伏，Gbus大鑊過BBA多多聲，這可不是我說的，是他們的畢業生親口承認的，在大學一直自以為好勁非iBank不入？結果還不是一樣入retail賣保險理財？Qfin Dualer之所以令人有勁的感覺，是因為入得嚟讀的個個勤力肯讀書還有鬥心，結果出來搵工嘛，請參考以上Gbus！<br>講到捱講到辛苦講到出路講到有冇優勢，和讀BBA或者讀甚麼科目甚麼事？求生不是本能來的嗎？明知死路不是想辦法逃生，反而投訴沒有求生指示？日日把自己往死裏推，這種行為叫自殺又得，叫自毀亦得，自殺加自毀仲得！最要不得的，是這種思想心態！<br><br>張慧敏<br> http://www.facebook.com/HKcareerdoctor </p></body></html>