<html><header><meta charset="utf-8"><title>跑道特色：養草兩周後<br>A欄後追馬勁啲啲</title></header><body><h1>跑道特色：養草兩周後<br>A欄後追馬勁啲啲</h1><p>【本報資料】相隔兩星期後，明晚周中夜馬重返谷草作賽用A跑道，天文台預測有幾陣驟雨，但對場地影響應有限，估計掛牌為好地。<br>跑法：睇番1月9日谷草A欄賽事，與今次一樣相距上次谷戰約兩星期，故此賽果極具參考價值。當晚居中後上馬表現不俗，不過都係在彎位守貼欄或二叠有遮擋位置留力，待入直路後才發力衝贏對手，好似「叫關快」、「日月暉華」、「好精神」、「魅力心」及「軍事出擊」，俱是如此跑法下建功，似乎養草兩周後對走內叠之後追馬有利。<br>馬匹：今戰列陣馬中，第二場「不老精英」、第三場「彪形好漢」、第四場「勁啲啲」及第七場「首飾多寶」上仗都在谷草A欄贏馬，勝後等番同一移欄再上陣，應有決心爭取連捷。<br>此外，第五場「勝任有餘」歷季三勝谷草A欄，場地性能不用懷疑，上仗在此移欄蝕位仍追入位，移入三檔起步可補中。<br><br>睇片： http://hk.racing.nextmedia.com </p></body></html>