<html><header><meta charset="utf-8"><title>拋開「大吉利是」觀念長者入分享營學辦後事</title></header><body><h1>拋開「大吉利是」觀念<br>長者入分享營學辦後事</h1><p>【蘋果基金撥款】<br>人到晚年，縱然明白生老病死屬人生必經階段，仍難免對死亡充滿恐懼與憂慮。中華便以利會恩慈長者活動中心舉辦「圓滿生命計劃」，為長者提供生命教育，並安排他們參觀殯葬場地了解服務，讓他們後顧無憂。<br>記者：李錦欣</p><p>「圓滿生命計劃」包括舉行講座、外出參觀殯葬服務及於馬鞍山樟木頭老人度假中心舉行「圓滿生命分享營」，獲蘋果日報慈善基金撥款1.8萬元資助。活動負責人鄺雪兒表示：「希望長者唔好太擔心死亡，發放多啲正能量，互相支持；同時亦都鼓勵佢哋同姑娘講定身後事嘅安排，特別係獨居長者，因為平時都未必會諗。」<br>七旬的朱伯與太太居於大坑西邨近40年，隨着三名子女成家立室，現只有兩老同住。朱伯表示：「以前都冇參加過呢類主題（生命教育）嘅活動，都想知多啲嘢！」他直言「唔覺大吉利是」，更拉攏太太齊齊參加計劃。他們參觀殯葬服務時，才得知棺木價格差距甚遠：「原來由一萬去到二十萬都有，個個都去望吓二十萬嘅棺材。」他又笑言：「都係闊度嘅分別，咁有錢梗係想瞓得舒服啲啦！」<br>另一位參加者媛姨（62歲）憶述八年前丈夫因急病去世，「老公走時乜嘢都冇講低，唔知佢心意係點，乜嘢都估估吓咁」。她笑說，首次知悉有這類活動，「都想聽吓𠵱家搞身後事有乜嘢改變」。<br>初次到訪鑽石山火葬場及鑽石山紀念花園的朱伯夫婦和媛姨，異口同聲稱讚該處環境清幽。朱伯說：「原來𠵱家啲墳場咁新式！」媛姨也謂：「𠵱家墳場啲設備先進好多，乾淨又通爽，以前啲墓地好逼。」參觀當日，他們更遇上食物環境衞生署職員在紀念花園為先人撒放骨灰，朱伯說：「之前聽聞過有海葬同花園葬，不過都係第一次睇到係點做，了解多咗。」</p><p>「學到唔使驚死亡」</p><p>他們更與70多名老友記一同參加分享營，透過遊戲帶出正面信息，建立友誼，各人大讚今次計劃令他們獲益良多，朱伯由衷地說：「學到唔使驚死亡，始終都有一次㗎啦，又睇到好多長者都會預早安排定身後事。」媛姨則說：「之前接觸少會擔心，𠵱家知道可以點樣早啲計劃，同屋企人商量定，有心理準備就差好遠！」<br>「社福機構專戶」捐款編號：S0006<br>網上捐款： http://charity.appledaily.com.hk/donate  </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0006">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0006">捐款記錄</a></div></p></body></html>