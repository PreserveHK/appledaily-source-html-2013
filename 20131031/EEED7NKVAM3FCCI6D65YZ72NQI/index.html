<html><header><meta charset="utf-8"><title>規模細賺大錢　參考龍運轉型</title></header><body><h1>規模細賺大錢　參考龍運轉型</h1><p>【簡化路線】<br>面對鐵路急速發展，九巴董事總經理何達文承認九巴主導公共運輸的角色漸退，未來主力發展接駁線、點對點快線競爭；公司有意參考龍運巴士簡單路線、不與鐵路直接競爭的方式營運，「規模細咗，都唔一定賺少咗錢」。<br>按規劃，2015年前西港島線、南港島線、觀塘線延線陸續通車；沙中線最快2018年分階段啟用。何達文不反對政府以鐵路發展為骨幹，但表明「一定有影響……通車後要詳細評估」。</p><p>避與鐵路競爭</p><p>何達文以只有19條路線的龍運為例，公司不與鐵路直接競爭，亦不像九巴390條路線般臃腫，故上半年可賺逾1,900萬元，「就算規模細，都唔一定賺少咗錢」。他承認九巴需要轉型，重點從調整路線着手。<br>分析指，九巴過去多年盈利，主要依賴出售物業收入，現時已「搣乾搣淨」；近年虧損嚴重，反映真實營運情況不濟，重組路線、改善服務將成為九巴業績翻生的最後殺着。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>