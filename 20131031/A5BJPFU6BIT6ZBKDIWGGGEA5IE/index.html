<html><header><meta charset="utf-8"><title>隔牆有相：食龜苓膏當「涼粉」下火 - 李八方</title></header><body><h1>隔牆有相：<br>食龜苓膏當「涼粉」下火 - 李八方</h1><p>入秋已經風高物燥㗎啦，梁班子喺發牌風波仲要搞到所有人躁底晒，唔食番啲嘢下火點得？所以噚日唔少立法會議員見到張宇人送上嘅龜苓膏，即時如獲至寶大快朵頤，而唐營中人如田少似乎食得特別開心，大大啖咁吞落肚，但佢唔係肚餓，而係佢將龜苓膏當涼（梁）粉咁食，難怪之得食得咁猴擒，仲話要加糖（唔通係唐唐？）先至好味，恨不得即時消滅所有涼粉咁款！食食吓佢仲有一番「領會」，話梁班子應該似龜，當然唔係叫佢哋龜縮，而係做決策時用吓龜速，停一停、諗一諗，唔好倉促到再搞出類似發牌風波大頭佛喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>