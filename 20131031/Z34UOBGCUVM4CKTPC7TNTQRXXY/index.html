<html><header><meta charset="utf-8"><title>靚仔的損失？蘋果吳彥祖話你知</title></header><body><h1>靚仔的損失？蘋果吳彥祖話你知</h1><p>有日本網站數出靚女十大損失，其實豈只靚女，靚仔亦一樣有很多損失！<br><br>有「蘋果吳彥祖」之稱的動新聞員工Tony，就因為貌似吳彥祖，常被誤以為靚仔有著數。不過他卻因為靚仔而煩惱，「例如你喺公司做錯嘢，好快有好多人記得你啦！而且可能喺街度你做咗啲唔好嘅行為，好似講粗口，被人影咗放上去，好快有人認到你...」他更認為自己很難認識新朋友，因為他們未必會做主動，需要花多些時間了解，熟絡了才能成好朋友。<br><br>而一眾靚仔明星，對於「靚仔的損失」亦有不同意見。馬德鐘認為靚仔給人感覺較花弗，「工作上對你信心冇咁強，係咪沙沙滾架?」而黃宗澤Bosco就覺得對拍拖亦有影響，「如果男女朋友，女仔都會易呷醋啲」。<br><br>至於一向走「搞笑」路線的金剛就笑指自己反而有著數，「識得欣賞我嗰啲人，真係有內涵，有知識的人，唔係好膚淺架！」其實樣貌的確是其次，內涵才最重要。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>