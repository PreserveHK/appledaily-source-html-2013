<html><header><meta charset="utf-8"><title>警員炒賣　老婆作擋箭牌</title></header><body><h1>警員炒賣　老婆作擋箭牌</h1><p>【本報訊】今次炒賣勞力士事件中招受騙的部份是新界南總區交通部警員，有知情警員透露，近年越來越多警務人員走法律罅，做炒賣走水貨等生意，有警隊中人因勁賺過百萬，亦吸引同袍加入炒賣行列，部份人更用老婆、家人作擋箭牌，暗中操控炒賣活動。<br></p><p>主動夾錢要求加入
</p><p>「有啲人為避嫌，多數搵老婆或家人出頭，自己唔上身，警隊亦難以追查」。有資深警官表示，過往警員做這類「秘撈」，生意來往者多數是街外人，以免引起警隊懷疑。但近年警隊有人可能見炒賣好賺，主動夾錢要求加入，令炒賣風越吹越烈。「呢類Case（曝光）唔多，但實際好多」。<br>該警官指，炒賣走水貨等雖是明顯商業活動，但理論上並不是做生意，因為毋須成立公司及商業登記，從事此類活動的警員應不用申報，所以越來越多警員加入。<br>根據《警隊條例》，警員在警察崗位以外工作，必須先向警方申報，獲批後才可任職，否則便會違反條例，可能面對紀律聆訊，甚至革職等嚴重處分。大律師陸偉雄稱，若有關活動規模具持續性、長久性，屬商業活動，且有經濟得益，應算兼職，公務員需要申報。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>