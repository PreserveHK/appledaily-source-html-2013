<html><header><meta charset="utf-8"><title>中環在線：靚太主席呻　大粒鑽石滯銷 - 李華華</title></header><body><h1>中環在線：<br>靚太主席呻　大粒鑽石滯銷 - 李華華</h1><p>內地反貪腐，高檔零售業首當其衝，謝瑞麟珠寶（417）當然受到影響，靚太主席謝邱安儀噚日公佈中期業績時都話，十幾萬元嘅中上貴價鑽石最滯銷，內地所有城市嘅情況都差唔多，冇話幾多線嘅城市好啲。<br>謝邱安儀指，上半年一卡以上嘅鑽石銷情比舊年同期，錄得單位數跌幅，當中以十幾萬元嘅鑽石銷情最差。貴嘅賣唔去，唯有諗計賣大眾化些少嘅貨，好似足金首飾、白金、18K素金首飾之類。雖然足金嘅毛利率較低，但係密食當三番。<br>另外，本月內地開始實施旅遊法，旅行團數目下降對謝瑞麟嘅旅遊展銷部生意亦有一定影響，公司希望做好信譽，長遠吸到客。其實做生意最緊要識得靈活變通㗎啫。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>