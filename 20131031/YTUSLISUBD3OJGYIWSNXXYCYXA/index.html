<html><header><meta charset="utf-8"><title>中環在線：美國前財長：多得摩通接火棒 - 李華華</title></header><body><h1>中環在線：<br>美國前財長：多得摩通接火棒 - 李華華</h1><p>唔知大家仲記唔記得，6年前（2007年）噚日恒指差啲見三萬二，創歷史高位，可惜之後中央叫停港股直通車，港股急插，翌年又因美國次按問題引發金融海嘯，港股近年都係浮浮沉沉。</p><p>買貝爾斯登手尾多</p><p>當年負責救火嘅美國前財長保爾森近日接受CNBC訪問時講出心底話，話好在摩根大通CEO戴蒙預計唔到買入貝爾斯登（Bear Stearns）之後有手尾執，2008年初落實收購，佢先可以撲少一個火頭，否則金融災難一觸即發。佢又重申，對摩通收購貝爾斯登嘅細節同條款毫不知情。<br>保爾森畀高帽戴蒙都冇用，戴蒙本月初就公開狂呻，話好後悔當年買入瀕臨倒閉嘅貝爾斯登。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>