<html><header><meta charset="utf-8"><title>中環在線：同𡃁模合照　博雅CFO尷尬 - 李華華</title></header><body><h1>中環在線：<br>同𡃁模合照　博雅CFO尷尬 - 李華華</h1><p>棋牌網遊商博雅（434）噚日中午舉行上市投資者推介，除咗大派公司吉祥物、遊戲VIP金卡之外，仲出動4名𡃁模，分別着住紅色同黑色低胸超短裙，加埋幾吋高跟鞋，彷似四張移動啤牌，喺會場門外周圍走，相當搶眼。<br>早前有隻新股邀請張智霖出席投資者推介，令到一班女ibanker不停搵Cool魔合照，博雅搵來4位靚女，當然吸引唔少在場男性ibanker同分析員走埋去要求合照。公司CFO高峻峰唔知做乜，夾喺靚女中間影相，顯得尷尷尬尬咁，唔通怕另一半睇見張相，被扭耳仔？𠵱家乜嘢年代呀?<br>會場入面仲有一個試玩區，用手機同平板電腦駁通大電視，畀大家過吓手癮，即場試玩德州撲克、鬥地主、鋤大D等主打遊戲。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>