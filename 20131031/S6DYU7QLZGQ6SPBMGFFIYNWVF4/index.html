<html><header><meta charset="utf-8"><title>中環在線：美聯新股東　係回流舊將？ - 李華華</title></header><body><h1>中環在線：<br>美聯新股東　係回流舊將？ - 李華華</h1><p>美聯物業（1200）早排出現人事地震，近日又有股權變動。聯交所資料顯示，一間海外註冊公司Apex Benchmark上周五以1.6億元買入美聯7.3%股權，成為主要股東之一。市場最近已經傳出，以繆宏邦（Bondy）為首嘅基金投資者掃入美聯股票，唔知係咪呢間Apex嘅股東。<br>江湖傳聞，Bondy喺地產界打滾廿多年，早年跟美聯開國功臣張錦成出身，主理工商舖買賣，後來張錦成離開美聯，開盈富地產自立門戶，Bondy亦移民加拿大。<br>佢近年回流香港，先喺美聯旗下香港置業打工一段日子，之後過檔利嘉閣，好快轉去搞基金投資。華華噚日致電Bondy想問個究竟，可惜冇人聽。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>