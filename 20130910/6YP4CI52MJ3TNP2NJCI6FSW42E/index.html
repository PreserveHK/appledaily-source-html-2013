<html><header><meta charset="utf-8"><title>Cool魔吻賀壽星定欣</title></header><body><h1>Cool魔吻賀壽星定欣</h1><p>無綫劇《衝上雲霄II》收得，加上胡定欣生日，眾演員前晚出席完大結局播映後，由將軍澳轉場到尖沙嘴繼續慶功狂歡，順道慶祝定欣昨日32歲生日，其間「Cool魔」張智霖作狀錫定欣一啖，陳法拉入電梯時也突然扭pat pat，表現風騷。<br>壽星女胡定欣昨仍要返電視城出席新劇《點金勝手》拜神，她透露晚上跟男友及家人食飯，問到想收甚麼禮物，定欣說：「冇呀，一齊食飯就OK，噚晚幾有意思，《衝II》大結局一齊過幾特別，我第一套劇就係《衝上雲霄》。」她又笑言十年後不知自己是否仍在娛圈，難道屆時已嫁人？她笑說：「希望啦！」<br>在《點》劇中，定欣會跟「Mr.King」單立文（豹哥）及徐子珊有咀戲，她說：「講豹哥係我前度，帶壞我吸毒，仲有激吻戲，現實中我叫佢老竇，真係幻想唔到，我諗要將自己灌醉，呢場緊張過我咀子珊。」<br>採訪：卓寶花、楊潔雯<br>攝影：仇志德、仇志中</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>