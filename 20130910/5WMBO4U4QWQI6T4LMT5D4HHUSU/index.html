<html><header><meta charset="utf-8"><title>代理吸客廣告　形容快「跳樓」</title></header><body><h1>代理吸客廣告　形容快「跳樓」</h1><p>【創意金句】<br>地產代理不單員靠把口搵食，而且創作力驚人。繼「窮人恩物」、「業主求死」、「收租好過打劫」等金句後，網上瘋傳一張二手樓盤廣告，以「袖泥跳樓」形容深水埗時尚華庭一個實用292方呎單位，該金句原創者在接受電話訪問時表示，純粹搞新意吸引客人。<br>張貼該廣告的代理行是大角嘴的名匯物業，想出該金句的代理接受記者電話訪問時說：「呢句說話嘅意思係『就嚟（有）跳樓價』，但五個字唔好睇，所以縮到四個字。而且如果寫正字，驚被人告，所以寫成咁，𠵱家都係被人話寫錯字（就嚟跳樓）。」他談及辣招令經營困難，「其實呢度咁多間代理，好難搵食，大細行加埋10間……唔係，大行執咗一間，𠵱家得番九間。」他稱，不怕得罪業主，且沒指名是何單位，「純粹搞啲新意，吸引客人。」</p><p>十萬人簽名反辣招</p><p>二手死寂，餓單多時的代理都視新盤為大還丹，某大型代理為激勵士氣，以WhatsApp公告天下，凡帶客人睇新盤，區域經理自掏荷包畀獎金100元，不過要拿此獎金，必須有主區主管或發展商人員與客人在樓盤佈景板前影相為證，如果不齊人或相片因手震而太蒙，則當作廢論。<br>中原地產亞太區住宅部總裁陳永傑解釋，鑑於前線同事打盤艱辛，故今月準備了10萬元予帶客睇新盤的交通津貼，每人每次100元，暫由區經墊支而已。<br>面對成交萎縮，辣招苦主大聯盟昨日在中環街頭收集簽名，爭取市民支持，要求政府修訂辣招。該聯盟目前收到10萬個簽名，距目標20萬個還很遠。美聯集團（1200）董事總經理黃子華表示，辣招嚴重扭曲市場，樓市成交量減少約七成，代理難以維生，「過去六個周末日，十五大屋苑，十宗成交都唔夠」，估計全港3.7萬名地產代理，當中有兩萬名會被市場淘汰。他稱，現已有十多名立法會議員支持修訂辣招。</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>