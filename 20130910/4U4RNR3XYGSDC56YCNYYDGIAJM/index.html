<html><header><meta charset="utf-8"><title>王君馨何傲芝　《星夢》齊Out</title></header><body><h1>王君馨何傲芝　《星夢》齊Out</h1><p>王君馨、鄭俊弘、羅鈞滿、陳明恩和姚兵等，前晚在將軍澳電視廣播城再次錄影無綫歌唱比賽節目《星夢傳奇》，一決高下，當晚挑戰的有葉暐和何傲芝。王君馨腳傷未好上陣，最後也被out，她表示醫生叮囑她5至6個月不要穿高踭鞋，因此台慶亦可能不可以穿，惟有以中性打扮示人，另陳明恩力撼鄭俊弘和羅鈞滿成為高分王。</p><p>臨急抱佛腳認輸</p><p>踩場的何傲芝表示當日是陪胞妹何傲兒面試，結果胞妹率先入圍，自己則在數星期前獲公司通知要出賽，會否不夠時間練歌？何傲芝說：「平時都係唱K多，冇乜特別練習，不過知道要比賽後就學足7日。」前晚何傲芝以一曲《化蝶》出戰，不過可能臨急抱佛腳，結果跟王君馨一樣被out，事後她說：「都係一次好好嘅經驗，對上一次上台表演已經係13年前，可能因為自己太緊張。」<br></p><p>軒仔睇好鄭俊弘</p><p>談到胞妹何傲兒和四眼男前日在馬場有傾有講，何傲芝表示：「原本我都會去，結果最後得番阿妹同老竇去，我估係uncle，唔係同行男仔，佢（何傲兒）一舉一動我都好清楚，乜都傾。」何傲兒前晚亦現身為胞姊打氣，她重申四眼男只是普通朋友。</p><p>任評判的張敬軒因簽英皇可重返無綫，他表現興奮謂：「今晚係第一次做嘉賓評判，之前《超級巨聲》都做過，但已經係4年前嘅事，再次可以喺一廠出現，真係好開心。」軒仔又指鄭俊弘的表現令他很有驚喜，連張母也是鄭俊弘的fans。高分王鄭俊弘前晚選唱《歲月如歌》，他坦言希望可以繼續留低參賽，會否很大壓力？他謂：「最緊要唱得好就有得留低就OK，休息咗3個星期，我都算幾好準備。」<br>採訪、攝影：藍文浩</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>