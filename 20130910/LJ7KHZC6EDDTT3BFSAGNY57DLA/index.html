<html><header><meta charset="utf-8"><title>王浩信連環𠝹女</title></header><body><h1>王浩信連環𠝹女</h1><p>【皇后大道中】王浩信前日先後同吳卓羲嘅緋聞女友傅嘉莉、黃翠如一齊為TVB套新劇《愛我請留言》喺中環皇后大道中開工。大概下晝4點半，飾演富家子嘅王浩信，揸住架車牌掛住「M155 U」嘅Benz駛過，仲將架媾女戰車停咗喺傅嘉莉身邊，應該係問佢坐唔坐順風車，最後傅嘉莉都上咗王浩信架車一齊走咗。之後就拍傅嘉莉同林淑敏一班演OL嘅對手戲，王浩信就上返自己停喺附近嘅私家車度休息。大概一個鐘之後輪到黃翠如戲份，而王浩信又係照辦煮碗咁開住架車停喺翠如BB前面，但最後係食檸檬收場。<br>探訪、攝影：畢紹基</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>