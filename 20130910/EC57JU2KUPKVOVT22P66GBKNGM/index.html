<html><header><meta charset="utf-8"><title>求驗客手記：貝碧戴帽歡送柏杜夫</title></header><body><h1>求驗客手記：<br>貝碧戴帽歡送柏杜夫</h1><p>（樂）保加利亞中場柏杜夫（右）之前因血癌被迫掛靴，佢嘅前球會些路迪周日幫佢搞咗場慈善賽，由些路迪明星隊對柏杜夫朋友隊。呢場比賽星光熠熠，包括有貝碧托夫（左）、軒歷拿臣、貝加、皮利斯同泰利等球星，阿士東維拉領隊林拔仲親自落場踢埋一份，支持舊將。場波踢到19分鐘，全場拍掌向柏杜夫致敬，因為佢着開19號波衫，但佢踢到31分鐘被換走，最終柏杜夫朋友隊靠貝碧大演帽子戲法，贏5:3；賽後柏杜夫好感動：「我講咗唔喊㗎今日，但最後都係忍唔住！多謝大家嘅厚愛。」</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>