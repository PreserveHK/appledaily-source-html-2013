<html><header><meta charset="utf-8"><title>隔牆有耳：狼英「將辭職」 全港空歡喜 - 李八方</title></header><body><h1>隔牆有耳：<br>狼英「將辭職」 全港空歡喜 - 李八方</h1><p>相信好多香港人，噚日朝早都開心咗一陣。事關大家都睇到，《明報》即時新聞網站喺朝早約8點10分，上載咗一篇報道時指，狼振英稍後會喺10.1酒會「辭職」。嘩！唔係啩！中央喺10.1送大禮，咁咪即係全香港人，等同中晒六合彩頭獎咁興奮？<br>可惜係空歡喜一場，事關全城為《明報》呢單「獨家猛料」興奮之際，網站喺兩個鐘頭後、即約10點09分，就登更正同道歉啟事，話錯將「特首稍後將致辭」寫成「特首稍後將辭職」。</p><p>「致辭」誤寫成辭職</p><p>點解「致辭」變「辭職」？《明報》冇解釋，但肯定對市民一盆冷水照頭淋，唔少市民喺《明報》網頁留言。James Leung話：「等我空歡喜一場！」Charles Tam大嘆：「點解要氹（𠱁）完我開心之後踢返我落地獄……」<br>查實誤傳特首辭職或會影響股市。2004年12月突然傳出董建華會辭任特首，期指好友趁機「挾淡倉」，令恒指全日收市升221點，成交大增，結果老董喺2005年先至落台。如果噚日唔係公眾假期，唔知道狼振英嘅「下台新聞」，對股市有乜嘢影響呢?</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24  </p></body></html>