<html><header><meta charset="utf-8"><title>中環在線：LME送貨慢　新CEO要諗計 - 李華華</title></header><body><h1>中環在線：<br>LME送貨慢　新CEO要諗計 - 李華華</h1><p>有關港交所（388）嘅話題，阿里巴巴最近肯定搶晒倫敦金屬交易所（LME）嘅風頭，其實LME近排遇到嘅麻煩都唔少，包括惹上官非、交易系統停機，新任行政總裁（CEO）Garry Jones（圖）本周一正式返工，考牌作未必同呢啲嘢有關，而係要解決LME成日俾人投訴嘅死症──送貨慢。</p><p>剛完成改進諮詢</p><p>港交所重金禮聘嘅Garry Jones 9月30號返工，撞啱同一日LME完成物流系統嘅改進諮詢。<br>LME近年間唔中俾人話佢個倉儲物流系統好慢，搞到好多客仔好遲先收到貨，相信Garry Jones都要的起心肝，優化物流程序。<br>除咗物流倉儲，LME近排嘅麻煩事認真唔少，喺美國幾個州都有集體訴訟，控告佢哋操控鋁價，上星期公司個電子交易系統又Down機三粒鐘，俾一班交易員鬧爆，睇怕LME行政總裁呢個位唔慌易做，祝君好運。</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>