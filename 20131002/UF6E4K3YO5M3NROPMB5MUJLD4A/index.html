<html><header><meta charset="utf-8"><title>徐濠縈逆老公　「我唔肯同Eason生」</title></header><body><h1>徐濠縈逆老公　「我唔肯同Eason生」</h1><p>【巴黎直擊】巴黎時裝周步入尾聲，徐濠縈、桂綸鎂及高圓圓等繼續出動睇騷及時尚活動，日牌Sacai於香港時間前日舉行來年春夏時裝騷，阿徐去到捧場，昨日又去看Chanel騷。</p><p>一切以女為先</p><p>阿徐此行是為時裝店入貨，她透露已買完貨，要趕返香港慶祝女兒康堤後日的九歲生日，她說：「𠵱家要遙控籌備生日會，已經掃咗好多童裝、衫同鞋畀個女，Eason就喺澳洲搞緊演唱會，我哋都有時差失咗聯絡，不過都應承一齊飛返香港同個女慶祝生日，我得一粒女，乜都以女行先。」<br>問阿徐會否想生多一個，她笑笑口說：「我唔肯同Eason生，佢都暗示想，陳家瑛都笑佢唔使佢陀梗想生。」不想康堤多個伴？她說：「都想，如果陀十個月變咗一個月就想，不過自己時間緊密，都會趕快。」</p><p>圓圓睇Stella</p><p>桂綸鎂與內地超模秦舒培現身鞋履品牌Roger Vivier的展覽活動，高圓圓專誠捧Stella McCartney場，榮文蔚則捧Elie Saab。<br>此外，Chanel昨日在巴黎大皇宮舉行的時裝騷，現場擺滿了圍繞香奈兒故事的大型藝術裝置，美國女歌手Katy Perry、「咪神」索模Kate Upton及尊尼狄普（Johnny Depp）前女友Vanessa Paradis捧場。<br>採訪：顏英儀<br>攝影：仇志德</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>