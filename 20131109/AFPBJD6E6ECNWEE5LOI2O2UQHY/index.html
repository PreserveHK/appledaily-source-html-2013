<html><header><meta charset="utf-8"><title>馮仁昭四圍超：真假巨咪天橋蕩漾　亞姐騷植入賣鞋 - 馮仁昭</title></header><body><h1>馮仁昭四圍超：<br>真假巨咪天橋蕩漾　亞姐騷植入賣鞋 - 馮仁昭</h1><p>無綫公投選港姐辦得有聲有色，反觀亞視搞亞姐次次都出奇招，早前喺深圳舉行泳裝面試時，驚現「女版王祖藍」同硬膠人。前晚《ATV2013亞洲小姐競選》喺東莞舉行大中華總決賽泳裝秀活動，總決賽下月6號喺東莞舉行。雖然美其名畀20位入圍亞姐見吓記者，但原來亞視同內地鞋業第一次合作，佳麗着上「廣告鞋」，連問答環節話題都環繞鞋業，擺明係個「擦鞋騷」。</p><p>5號朱盈盈隆胸疑雲</p><p>好彩班亞姐以泳裝示人，三圍幾平均，嚟自黑龍江嘅18號樊玲以36吋上圍成波霸，但視覺上唔及34吋上圍嘅19號孫田俐姿胸湧，9號王錦睿雖得32吋上圍，但着起泳裝都好有睇頭。香港嘅5號朱盈盈個胸又硬又挺，仲有啲四方形，即時惹嚟隆胸疑雲，佢邊行天橋邊擦鞋話：「啲鞋加上亞視logo就好。」孫田俐姿扭住出場超級有自信，又向台下觀眾單眼，大晒姣功。最終現場頒發三個騎呢獎，11號潘亞男得魅力catwalk大獎、8號陳儷丹得最佳口才大獎及17號房星彤得麗人美腿大獎。</p><p>對於被指有隆胸之嫌，朱盈盈話：「我真材實料㗎，但我係最肥一個，有肚腩，要keep fit，佢哋個個都好有質素，都係假想敵。」<br>撰文：馮仁昭</p><p>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24  </p></body></html>