<html><header><meta charset="utf-8"><title>日本中女索爆Fit爆　港女好自卑</title></header><body><h1>日本中女索爆Fit爆　港女好自卑</h1><p>日本近年流行一個名詞叫「美魔女」，意思係35歲以上美女。而一年一度嘅「國民美魔女選舉」今年去到第4屆，同以往一樣雲集靚中女，個個Keep得勁好，身材玲瓏浮突，你話全部未過25歲我都信。<br> <br>最終今屆由愛知縣、職業係全職主婦嘅西村真弓獲得冠軍，佢於2,400參加者中被挑選出來，再於決賽20位參賽者中突圍而出，真正精挑細選。佢今年已經39歲，三圍為B85-W64-H89，身材相當之Fit，佢話之所以咁Fit，全靠每星期都睇少女時代嘅MV跳舞，各位港女絲打們唔好自卑，想Keep住童顏要跟足啦！</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>