<html><header><meta charset="utf-8"><title>智障孩演話劇　向媽媽送愛</title></header><body><h1>智障孩演話劇　向媽媽送愛</h1><p>【記者彭碧珊報道】一雙雙小手放在頭上，輕輕一彎便成了一個「心」形，14名智障孩子近日努力練習跳舞和走位。今天，他們將齊齊踏上台板，於屯門大會堂演出話劇《給媽媽的禮物︰愛》。<br>話劇是為智障兒童權益發聲的志願團體「關懷佑障協會」的就職典禮序幕，有份演出話劇的17歲詠兒患有唐氏綜合症，要完成每個簡單動作，對她來說也非易事。母親阿清坦言由女兒出生至今，都十分擔憂她的人生路將如何難走，直至她加入協會後一切都改變，「與其自己一個人喊，我寧願認識更多同路人，互相支持，分享教養智障兒童心得，希望大眾明白，呢班細路冇錯，佢哋只係同健全嘅細路有啲唔同」。<br>15歲的沅樺患嚴重智障兼殘疾，樺媽媽說，看着女兒身體機能日漸衰退，二人在陽光下走一小段路，也要比常人花好幾倍精力。沅樺出世不久被診斷患有智障，7歲那年一次發燒弄致腦部缺氧，四肢活動能力嚴重受損，現時連呼吸也需依靠氧氣機。沅樺有時更會因手指抽搐抓出血，故樺媽媽特別縫製海綿咕𠱸放在女兒手掌，適度隔開手指的距離。</p><p>母不放棄：佢係我嘅天使</p><p>「年初，個女病重入ICU，我有心理準備佢會隨時走。曾經喺床邊問佢，沅樺，你想唔想生存落去？我唔想你繼續受苦……如果你想嘅話，可唔可以眨眼畀我睇？」樺媽媽眼泛淚光說，當時女兒輕輕地眨了眼，「佢好辛苦都會笑，係個好開朗嘅細路，畀我好大動力，係我嘅天使！」過去她默默在女兒背後推輪椅；今天，她終與十多位家長站出來，讓社會更明白智障人士的需要。</p><p>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24  </p></body></html>