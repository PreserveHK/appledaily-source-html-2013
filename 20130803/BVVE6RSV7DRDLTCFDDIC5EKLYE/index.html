<html><header><meta charset="utf-8"><title>《飛虎》慶功帶女冧客音音姐餵樂仔喫乾鮑</title></header><body><h1>《飛虎》慶功帶女冧客<br>音音姐餵樂仔喫乾鮑</h1><p>由余文樂、杜汶澤等主演的《飛虎出征》票房報捷，截至前日收1,088萬元，監製彭浩翔前晚率一眾演員在尖沙嘴舉行慶功宴。為貫徹戲中四位男主角經常嫖妓的性格，阿澤在台上笑說：「呢度咁似夜總會，叫紅牌阿姑邵音音帶啲女出嚟。」接着音音姐便領着陳靜（DaDa）、林兆霞、郭穎兒等行catwalk出場。<br>為搞噱頭，電影公司更安排一班「囡囡」服侍眾男，樂仔獲音音姐餵鮑魚，樂仔大講有味笑話：「我好榮幸食到音音姐隻鮑魚，嘩！乾鮑呀！」阿澤笑謂：「佢珍藏多年畀你。」<br></p><p>阿澤繼續出征</p><p>之後輪到DaDa餵阿澤食時滴了很多汁，阿澤一副淫賤樣說：「多汁先會滴。」之後DaDa更應監製要求用口餵阿澤食，阿澤和議：「我一向反對你言論，今次講得好X啱！」食完還大讚好鮮甜，而DaDa卻不擔心被阿澤老婆田蕊妮詐型，她說：「宣傳箒，都揩唔到個嘴。」<br></p><p>阿澤寄望票房能突破二千萬，但未有考慮續集。對田蕊妮在新劇《忠奸人》將有多場咀戲，他笑說：「平衡番我過去做嘅嘢，我都冇咁內疚，佢拍嘅時候，我都應該去咗日本拍《豪情2》，代表中國出征。」而樂仔被問票房好怎樣回饋觀眾？他即說：「我唔除㗎！」但後來改口風說：「三千萬先再諗啦。」樂仔透露雖然多次跟美國導演米高曼見面，但仍未能參與其荷李活電影，但他未有失望：「我都怕勝任唔到，唔會太強求。」<br>另外，前日亦是彭浩翔太太生日，他送上蛋糕及鮮花，二人在眾人起哄下錫錫。之後一眾演員突擊到戲院謝票，觀眾即拿手機狂影，表現興奮。<br>採訪：文國駿　<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>