<html><header><meta charset="utf-8"><title>阿一夫婦雨中漫步</title></header><body><h1>阿一夫婦雨中漫步</h1><p>【銅鑼灣利園】蕭定一同無綫都想開拍《衝上雲霄》電影版，雖然隨時鬧雙胞，不過有女萬事足嘅阿一少理，前日6點幾同老婆拍拖去銅鑼灣利園商場專賣BB用品嗰層，幫囡囡蕭熵芷掃貨。入到舖，兩公婆勁有默契咁分頭行事，搵到心水用品，佢哋就走埋一齊商量。不過行咗20分鐘之後，佢哋都係冇收穫。打算離開商場嘅時候，咁啱撞正落雨，蕭太即刻不慌不忙喺手袋攞把遮出嚟，兩公婆可以享受雨中漫步。<br>採訪、攝影：黃曉程、彭琮然</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>