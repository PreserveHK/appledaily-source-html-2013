<html><header><meta charset="utf-8"><title>馮仁昭四圍超：娜姐教擺噴血甫 - 馮仁昭</title></header><body><h1>馮仁昭四圍超：娜姐教擺噴血甫 - 馮仁昭</h1><p>宅男女神周秀娜向來以肯博肯捱見稱，佢嘅事業心同事業線一向都係咁強勁，前排娜姐投資咗七位數字，搞咗個內衣品牌LA MIU，正所謂肥水不流別人田，升呢做咗老闆嘅娜姐一啲都唔錫身，親自上陣做生招牌，近排仲做埋形象顧問，指導啲模特兒拍內衣硬照。<br>唔少模特兒第一次拍內衣廣告，表現梗係有啲怯怯哋，娜姐就好有耐性教佢哋擺啲誘人甫士，仲好大方咁分享以前做模特兒嘅心得，認真有大家姐風範。</p><p>對鏡練表情</p><p>娜姐話：「我啱啱出道做模特兒都唔習慣對住鏡頭，結果啲姿勢生硬，笑容又勉強，於是我咪同啲前輩同攝影師請教，得閒又多啲對住塊鏡練面部表情。冇嘢係可以一步登天，要不斷增值同學習，呢啲先係邁向成功嘅秘訣！」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>