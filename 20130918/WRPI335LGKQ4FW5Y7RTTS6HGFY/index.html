<html><header><meta charset="utf-8"><title>城城以為子淇年紀好大</title></header><body><h1>城城以為子淇年紀好大</h1><p>千億新抱徐子淇昨日以「智行基金會親善大使」身份，與郭富城到尖沙嘴出席慈善活動，二人甫見面即講個不停，事後30歲的子淇接受訪問時爆料：「城城話我保養得好，我讚佢保養得仲好啦，佢以為我生咗三個小朋友年紀好大，其實我好細咋！」<br>原來子淇未曾跟城城合作過，她甚少跟歌星合作，只是拍過陳奕迅的《K歌之王》MV。提到該MV，子淇又自爆笑料：「有日朋友喺屋企唱K，點咗《K歌之王》，俾個女認到我，佢好愕然問點解媽咪喺入面！我冇預計會見到自己，個女仲問個男人係邊個，我老公（李家誠）話係爸爸，個女咪話唔似囉。」後來子淇向女兒解釋，那是媽咪年輕時工作拍下的，她坦言：「好彩以前從冇拍過啲攬攬錫錫嘅鏡頭，否則好尷尬！」</p><p>想揀天然女友</p><p>至於同樣保養得宜、47歲的城城，大讚子淇生完三個小朋友後，連一條皺紋都沒有，可謂天生麗質。問到揀女友是否要後生又皮膚好？城城即落閘：「自己嘢唔講，講番工作。」原來他亦注重護膚，認為心情不佳對皮膚影響甚大，他年前拍攝苦情電影《最愛》後，就花了一年靠機器修護皮膚，那他可接受整容女？城城笑說：「I like姜文style！𠵱家搵天然嘅女仔唔易，我唔歧視整容，但唔會，如緣份到，我都望女友係天然嘅。」另外，談到王菲離婚，城城指每個人做決定必有原因，問到是否不婚主義？城城說：「我同工作結咗婚！」<br>採訪：胡比</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>