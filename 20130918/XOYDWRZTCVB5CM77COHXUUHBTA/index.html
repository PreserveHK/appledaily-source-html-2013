<html><header><meta charset="utf-8"><title>張名雅試鞋冇癮</title></header><body><h1>張名雅試鞋冇癮</h1><p>【海港城】剛剛卸任嘅香港小姐冠軍張名雅，早前喺尖沙嘴同媽咪一齊行街，媽咪手上仲攞住一束鮮花。張名雅盛妝着到靚靚出現喺海港城嘅店舖睇鞋，見佢原來揀咗對心水高踭鞋，可惜唔係太細就係太大，啱佢尺碼嘅又咁啱冇貨，搞到佢好冇癮咁離開。行出門口佢哋發現記者影相，都好友善打招呼，佢話因為啱啱去完活動，紮花係主禮人送唔係男朋友送，叫記者唔好誤會喎。<br>採訪、攝影：梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>