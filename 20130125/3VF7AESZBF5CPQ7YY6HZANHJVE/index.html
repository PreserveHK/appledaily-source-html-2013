<html><header><meta charset="utf-8"><title>李亞男認祖藍想買樓</title></header><body><h1>李亞男認祖藍想買樓</h1><p>王祖藍首部自編自演的無綫劇《老表，你好嘢！》大受歡迎，最近有傳祖藍去年返內地工作勁賺近二千萬，昨日謠傳滿天飛，又傳他在西貢買地建村屋，再有指他帶女友李亞男在匡湖居睇四千萬的獨立屋，並計劃今年結婚。李亞男昨在電話中揚言「唔恨嫁」，她笑說：「要催都催冇拖拍嘅先，暫時未有結婚打算，希望事業好啲先。」<br>亞男承認祖藍有意買樓，但未找到合適地方，故沒有帶她去睇樓。問婚後會否介意與祖藍家人同住？她說：「跟番佢，我冇所謂，會尊重佢。」亞男直言現在祖藍很忙，一半時間在內地工作，令她曾有怨言：「佢籌備《老表》時有半年消失咗，我都覺得孤單，所以劇集有好成績，我都有功勞。」今天亞男將去湖南擔任祖藍主持的《百變大咖秀》嘉賓，實行夫妻檔拍住搵錢。<br>採訪﹕林妃</p></body></html>