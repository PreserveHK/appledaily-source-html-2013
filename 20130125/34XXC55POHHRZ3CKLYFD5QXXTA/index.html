<html><header><meta charset="utf-8"><title>陳國邦自嘲殘甘草</title></header><body><h1>陳國邦自嘲殘甘草</h1><p>羅敏莊和陳國邦前晚到將軍澳電視城為《滿Fun情趣鬥登對》錄影，對於老公自從女兒誕生後變成開籠雀，羅敏莊即笑說：「佢俾條女搞掂佢，為女死為女亡，我唔呷醋，多條女分擔下幾好，唔係咁多人頂得佢順。」<br>陳國邦去年失落男配角獎，羅敏莊似乎戥老公不值，更踢爆未有人找老公傾續約，又說：「唔覺公司咁重視佢，都冇人搵佢傾。」但陳國邦就直言如無意外都會繼續留守TVB，又說：「覺得自己冇乜希望，唔係灰，係好現實，自己唔係剛出道，自己可能再等20年睇下可唔可以做黎耀祥嗰批，睇下過一段時間有冇彭三順咁嘅角色，有咁大迴響。自己唔會諗，都要有得選擇先揀，好難答方向及前途，暫時都冇得選擇，都係緊守崗位。」陳國邦更自嘲自己是就快殘的甘草。<br>採訪、攝影：楊潔雯</p></body></html>