<html><header><meta charset="utf-8"><title>中門大開：棄卒 - 添馬男</title></header><body><h1>中門大開：棄卒 - 添馬男</h1><p>今次Dream Bear爆CY大鑊，好戲連場，買定花生。<br>Dream Bear出手，當然唔會一次過爆晒，肯定會攞定重磅炸彈在手，而CY那邊亦會用盡方法去摧毀夢熊公信力，由於傳媒透露了佢俾ICAC查緊，公眾自然當佢為了私人恩怨報復CY。其實大家唔善忘，都知道當初北京唔撐CY入閘，佢上京求見廖暉也吃閉門羹。<br>夠膽買重飛落CY身上，只有一批三尖八角古靈精怪人士，Dream Bear係其中之一。<br>呢批草莽英雄的而且確為CY成功執行了選舉策略，仲記得當日明報爆唐英年地下宮，Dream Bear立即專車去九龍塘約道門外，派公開信指唐誠信有問題，要求他退選。<br>大家睇得多黑社會片都知，未出位在屯門混，偷呃拐騙，但當上位之後，做正行，出入尖東夜總會，做內地省市政協，搞中港車牌生意，點會再願意同屯門阿「掙爆哥」一齊，如果「掙爆」唔識死，周圍去呃呃騙騙，最終自然俾人買起。</p><p>CY大權在握　即時變臉</p><p>呢個古仔話畀大家知，舊年那場所謂選舉，係幾咁醜陋，CY用下三濫方法，同劉夢熊一班人去整瓜唐英年，奪取寶座。<br>一齊做完世界，當時政壇已經流傳CY大權在握後，劉夢熊必定第一個被誅，果然一語成讖。Dream Bear今日要垂死掙扎，但究竟對CY有幾大殺傷力？人不要面，天下無敵，佢半年下來捱到今日，民望低殘，但一日權力在手，Dream Bear又點同佢鬥。<br>劉夢熊一心以為扶佢上位，自己可以甩身，CY會投桃報李。最終，自己成為棄卒。真係令人欷歔！</p><p>添馬男</p><p>齊心一意，打救行騙長官梁振英<br> http://www.tomonews.net/game/bslapcy/web/ <br></p></body></html>