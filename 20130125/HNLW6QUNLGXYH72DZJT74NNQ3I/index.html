<html><header><meta charset="utf-8"><title>拉領導人落水　背後疑藏政治角力</title></header><body><h1>拉領導人落水　背後疑藏政治角力</h1><p>【拆局】<br>頭號「梁粉」劉夢熊在最新一期《陽光時務週刊》大爆梁振英選舉黑幕，力證梁有講大話隱瞞僭建，更點名力數包括國家副主席習近平智囊在內的政界人士及傳媒，在特首選舉中如何倒唐捧梁，震撼整個政商界。有政界人士形容，由於劉是梁競選班子核心，這枚「政治炸彈」的殺傷力，遠超其他醜聞，而當中涉及中央領導人，令人猜測背後或有其他針對梁的政治角力，劉手上或尚有黑材料，日後繼續爆料。</p><p>週刊昨出版後即震撼整個政商界，有政界人士笑言，中環、金鐘一帶的報檔、便利店一書難求，雖然部份內幕早在政圈流傳，「但係開晒名，指名道姓咁揭黑幕都係第一次」。<br>有官員私下稱，劉訪問中涉及極多人物，當中更包括國家副主席習近平智囊、前特首董建華等，認為劉敢於披露這些資料，不會事前未經深思熟慮，又或未摸清中央想法就自把自為，「佢（劉夢熊）承認自己同習近平嘅智囊有聯繫，就算要反擊梁振英，佢冇理由冇埋自己條底線；再加上劉要指證梁講大話，亦唔使拉中央領導人落水」，故令人猜測事件背後，或有其他未知的針對梁的政治角力。</p><p>殺傷力遠超其他醜聞</p><p>另一泛民中人稱，劉夢熊大爆梁選舉黑幕，「其實係抹黑中央同特首選舉，證明中央在背後無所不用其極控制選舉結果」。他形容這顆「政治炸彈」殺傷力遠超其他醜聞，「市民覺得梁營狗咬狗骨，但係會信劉夢熊講嘅野，因為始終係自己人爆料」，相信梁民望一定再下挫，而建制派要挺梁會更難，「好多建制派噚日都話冇眼睇，覺得梁振英為乜連一個劉夢熊都搞唔掂」。<br>《蘋果》記者</p></body></html>