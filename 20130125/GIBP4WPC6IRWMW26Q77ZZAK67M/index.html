<html><header><meta charset="utf-8"><title>隔牆有耳：<br>空姐夠young　港龍冇肥雞餐 - 李八方</title></header><body><h1>隔牆有耳：<br>空姐夠young　港龍冇肥雞餐 - 李八方</h1><p>國泰航空啱啱宣佈推出「肥雞餐」，畀多20個月糧利誘資深月薪制員工提早退休，國泰姊妹公司港龍航空行政總裁楊偉添噚日同傳媒茶敍時話，港龍嘅機艙服務員係比較年輕嘅一群，大部份都係27歲或以下，暫時冇計劃推出肥雞餐。<br>由於額外購置咗六架新航機、同埋要開拓新航點，今年仲會額外招聘多100個機組人員，招募對象係身份證有三粒星嘅香港人。<br>楊偉添話嚿年港龍經濟客位載客量有增長，但係頭等同商務客位嘅載客量就唔多理想，直接拖低咗載客量增幅，所以嚟緊會以變中求穩方針，3月開始全面更換航機嘅座椅，經濟客位嘅距離會多三吋，座椅屏幕會擴闊兼提供更多娛樂，總之就希望乘客舒服啲，多啲人搭港龍。但唔知將機艙服務升級後，會唔會加票價呢？</p></body></html>