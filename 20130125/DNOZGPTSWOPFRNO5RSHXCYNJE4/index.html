<html><header><meta charset="utf-8"><title>中環在線：23證券代表　立會拗夜期 - 李華華</title></header><body><h1>中環在線：23證券代表　立會拗夜期 - 李華華</h1><p>立法會財經事務委員會嘅特別會議可能從未如此熱鬧過，根據截至本周三嘅會議修訂議程，下周一討論期指夜市呢個事項，將會有23個單位出席，包括信誠、耀才（1428）、駿溢環球等多間證券行，仲有幾個證券業組織嘅代表同個別人士。</p><p>港交所企硬5%價限</p><p>早排講過港交所（388）行政總裁李小加周圍班馬，希望搵多幾間證券行嘅代表下周一去立法會撐場，支持推行夜期，免得只有反對聲音，睇來佢都真係有啲辦法。<br>新近又有傳聞話港交所為爭取業界支持，願意搞微調，業界估計可能喺5%價限上面着手，證券及期貨專業總會曾要求將5%大幅降至2.5%，不過港交所公關噚日速澄清，冇計劃調整5%價限，仍然認為呢個幅度比較合適，唔肯讓步咁話。</p></body></html>