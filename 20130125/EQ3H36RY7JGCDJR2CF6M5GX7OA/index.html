<html><header><meta charset="utf-8"><title>隔牆有耳：<br>吳文遠做巴打　貼圖驗明正身 - 李八方</title></header><body><h1>隔牆有耳：<br>吳文遠做巴打　貼圖驗明正身 - 李八方</h1><p>高登巴打、絲打咁有創意，係人都想認識吓佢哋啦；社民連副主席吳文遠最近就用咗自己個真名，開咗個戶口，成為高登新晉巴打。點知好多高登巴打，唔信呢個真係吳文遠，為咗驗明正身，吳文遠就喺自己facebook留言，話高登吳文遠就係佢嘞，無花無假；點知高登巴打仲喺度估估吓，吳文遠最後攞出撒手鐧，登、登、登、凳，就係社民連嘅美少女嘞！<br>事關吳文遠最終喺高登貼咗一位美少女攞住佢poster嘅相，但佢就唔識貼圖，淨係貼咗佢個facebook條link，要高登巴打教佢「圖是咁貼的 」，不過一眾高登巴打至始相信真的假不了，唔再質疑呢位新朋友嘅身份咯。</p></body></html>