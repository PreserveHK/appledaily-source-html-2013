<html><header><meta charset="utf-8"><title>結業在即　大排長龍<br>利苑裹蒸糭半粒鐘賣清</title></header><body><h1>結業在即　大排長龍<br>利苑裹蒸糭半粒鐘賣清</h1><p>【本報訊】銅鑼灣駱克道利苑粥麵專家難敵業主大幅加租宣告結業，昨吸引不少熟客回來「尋滋味」緬懷一番，全日店內座無虛設，店外人龍日以繼夜，食客對這老牌食店被租金逼走感可惜，負責人郭先生也大嘆無奈，但接受結業現實，指會做好剩餘五日以報答客人。</p><p>人龍長達10米</p><p>昨晨10時許，離利苑開門尚有半小時，但門外已有10多人等候，甫營業店內10張枱即坐滿，豬膶粥、雲吞麵、裹蒸糭……客人落單聲音此起彼落，侍應寫單寫到手軟，短短半小時，店內65隻裹蒸糭一掃而空，負責打理業務的五弟郭先生全家總動員，偕妻帶女回來幫手，其間他出門口唞啖氣，笑笑口對記者說：「多謝你哋，做得好慘，呢幾日都會係咁，29號（最後一天）唔知點算。」<br>郭先生表示，以前客人一半是自由行，昨日則九成是港人，部份更是熟客，估計得知利苑即將結業，回來幫襯品嚐一下，有熟客更一早預訂10隻糭。他稱，為免令客人失望，他們會準備多些食物。至於利苑快將走入歷史，他說：「冇計啦，同業主都冇得傾。」<br>人龍全日不散，高峯期更長達10多米，有客人拍照留念，甚至與老闆侍應合照，臨別依依，店內充滿離愁別緒。陳小姐表示，多年前幫襯過，專登過來一嚐裹蒸糭，可惜一早售罄。李小姐則說：「第一次嚟，知道結業咪試吓，好彩趕得切，豬膶粥好好食。」據悉，利苑的舖位現推出放租，市場估計月租至少100萬元。</p><p>食客心底話</p><p>黃先生：<br>呢度啲嘢食好有特色同經典，呢啲嘢喺香港越來越少。</p><p>許先生：<br>細個住附近，媽咪成日帶我嚟食，都無得唔捨得，香港係咁。</p><p>陳小姐：<br>知道執笠專登過嚟，但想食啲嘢賣晒，呢幾日會keep住嚟。</p></body></html>