<html><header><meta charset="utf-8"><title>隔牆有耳：<br>建制派議員　倒梁即刻上位 - 李八方</title></header><body><h1>隔牆有耳：<br>建制派議員　倒梁即刻上位 - 李八方</h1><p>工聯會陳婉嫻重返議會後，不時高調批評狼振英，喺長者生活津貼一役仲同政府撐到行，曝光率奇高，呢招原來都好有用。<br>港大民意研究計劃最新一輪調查顯示，一直由公民黨余若薇佔據嘅十大議員榜首寶座，已經被嫻姐奪走，而立法會主席曾鈺成，就繼續穩守第二位，第三位就係葉劉淑儀。<br>從今次調查反映，建制派倒梁真係有市場㗎，君不見率先話向狼振英提不信任動議嘅「西環契仔」謝偉俊，一擊即中殺入第七位。<br>而寧願睇Elton John演唱會、都唔去建制派飯局同狼振英食飯嘅自由黨田北俊，重返議會後重新入榜上咗第四位，原來十大嘅工黨李卓人同公民黨袋巾就跌出榜。</p></body></html>