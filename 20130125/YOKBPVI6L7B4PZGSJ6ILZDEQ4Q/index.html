<html><header><meta charset="utf-8"><title>跑道特色：B欄內檔跟前有福</title></header><body><h1>跑道特色：B欄內檔跟前有福</h1><p>【本報資料】周日田草十場賽事用B跑道，天文台預測當日多雲，估計場地掛牌為好地。<br>跑法：睇番今季唯一一次田B欄賽事係9月16日，當日所見擺前走馬匹佔盡優勢，其中逾半數頭馬一放而返，包括「開心陶寶」、「財運」、「雙龍出海」、「金獅威將」及「名舵主」，另外，「喜勁駒」及「福譽」則守前領馬之後貼欄二三位建功，後上馬只得一匹「新力飛」能勝，而且頭馬全部排八檔以內起步，選馬宜秤先具前速守好位之中內檔馬。<br>馬匹：今戰第四場「福譽」、六場「金獅威將」及九場「雙龍出海」均曾於9月16日田B欄掄元，前兩駒俱抽得內檔起步，可望如贏馬時一樣採取守好位或放頭跑法，憑跑道形勢之助又可建功。此外，第五場「勝利駿駒」兩戰田B欄均入Q，排二檔守貼欄包廂位可坐位望贏。<br><br>睇片： http://hk.racing.nextmedia.com </p></body></html>