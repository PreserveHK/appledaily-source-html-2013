<html><header><meta charset="utf-8"><title>小齊魚蛋臀誘康仔摸</title></header><body><h1>小齊魚蛋臀誘康仔摸</h1><p>任賢齊（小齊）前晚率領旗下歌手蘇永康、梁漢文和黃家強等在灣仔會展舉行「新城愛生命．堅持信念音樂會」。一向多嘴的蘇永康先取笑梁漢文，之後連小齊也不放過，竟自爆想摸小齊屁股，大玩斷背。<br>前晚康仔在台上爆梁漢文最近春風滿臉：「都唔知佢做乜甜到漏，連唱歌都好甜，好似溫室小蘋果咁。」之後康仔和小齊合唱時，又拿小齊的身形開玩笑，搞笑說：「你着衫好姣，好想摸你個臀部，好圓潤。」</p><p>康仔笑梁漢文</p><p>完騷後，蘇永康繼續笑梁漢文是溫室小蘋果，並說：「係呀，都唔知點解，你唱歌唱到甜絲絲，好似蘋果咁。」黃家強則指着康仔說：「佢係蘋果，你就係小橙、小香蕉、小啤梨囉，幾可愛。」康仔又爆小齊最近衣着很鮮艷，加上又好肉地，臀部好像魚蛋臀，令康仔有衝動想摸。<br>對於被指魚蛋臀，小齊說：「最近見到好多人操得好弗，好似張家輝咁。」當他得知家輝已不再操弗時，他興奮說：「真係㗎？咁我可以放心。」問太太喜歡何種身形，小齊笑指女人不計較這些，記者指女人愛多肉的男人就代表有安全感，小齊就說：「咁唔怪得啲太太結婚後，猛畀嘢食老公，我啲同學仔都肥晒。不過我貪靚，寧願操弗啲，最勁試過80公斤，自己接受唔到。」<br>採訪：王連連<br>攝影：陳志嵐</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>