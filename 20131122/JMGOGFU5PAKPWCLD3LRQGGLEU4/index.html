<html><header><meta charset="utf-8"><title>異動空間：買定兗煤暖笠笠 - 魏力</title></header><body><h1>異動空間：買定兗煤暖笠笠 - 魏力</h1><p>恒指連出三枝陰燭，好似有隱憂，但仔細留意中資保險、銀行及資源股，昨多現先低後高走勢，大戶壓住來買動機明顯。炒股不妨拉遠少少睇，睇整體，不要只盯着股價，頭腦會較清晰。玖紙（2689）、中建材（3323）、保利協鑫（3800）及今日推介的兗州煤業（1171）都是行業領袖股，市旺必先爆上，堅定坐落去，才可賺大錢。<br>強國嚴冬將至，又係煤股發威之時！《秦皇島煤炭網》數據顯示，截至本周二，環渤海5,500大卡動力煤報每噸565人仔，較上周急升11人仔或2%，創年內最大升幅，且連漲六周，反映升勢已成。此外，秦皇島港煤炭庫存降至504萬噸，創今年5月初以來最低。需求升、庫存降、價格漲，perfect！<br>在港上市的三大煤股中，以兗煤最「貼市」，產品能夠最快反映煤價上漲的因素。順帶一提，「動力煤」即係用來發電、發熱的煤炭，跟用來煉鋼的焦煤不同，千祈咪炒錯隔籬。<br>發電量是影響煤價的重要因素，冬季電力需求增加，10月內地用電量升9.5%至4,375億千瓦，創近兩年新高，相信11月及12月將達用電高𥧌，動力煤漲勢可期。<br>走勢上，兗煤昨逆市大成交漲5.3%，收8.36元，快突破橫行區，MACD重現雙牛，升穿8.4元可入場，年底前挑戰10蚊大關，中線睇13蚊。<br><br>魏力<br> http://www.facebook.com/2012jason </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>