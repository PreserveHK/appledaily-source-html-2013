<html><header><meta charset="utf-8"><title>中環在線：捐錢扶貧　摩通變俠盜 - 李華華</title></header><body><h1>中環在線：<br>捐錢扶貧　摩通變俠盜 - 李華華</h1><p>噚日多位華爾街大班同著名投資者出席「羅賓漢基金」首次舉辦嘅投資論壇，剛被美國政府罰款過千億元嘅摩通贊助活動，門券收益全數協助有需要人士。難得摩通CEO戴蒙唔覺剛被洗劫，現身支持扶貧。<br>羅賓漢基金成立咗25年，專幫紐約弱勢社群，舊年打入《福布斯》美國100大慈善組織。基金噚日喺紐約舉行一連兩日投資論壇，論壇主題係扶貧，出席嘉賓包括貝萊德主席芬克、美國前財長蓋特納、保爾森等猛人。<br>有口痕友話，投資銀行成日被人話貪婪成性，亦被人鬧係引發金融海嘯嘅元兇，今次竟然俠盜羅賓漢上身，走去搞扶貧，實在有些少諷刺意味。遠嘅唔講，摩通早前先被美國政府罰過千億元作為和解費，擺平幾年前不當銷售按揭證券產品單官司。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>