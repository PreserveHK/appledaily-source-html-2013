<html><header><meta charset="utf-8"><title>網事力場：Kay蟬聯高登女神</title></header><body><h1>網事力場：Kay蟬聯高登女神</h1><p>【巴打最愛】登登登凳！第二屆高登女神選舉有結果喇，冠軍由36歲嘅人妻謝安琪（Kay）蟬聯，撼低亞軍黃翠如BB同季軍官恩娜。人妻Kay依然係公認嘅高登女神，有巴打讚佢衣着有品味、敢言同做咗人妻後增添女人味，所以深得網民歡心封女神。Kay攞到747分，比亞軍嘅翠如BB多出幾乎一倍，認真誇啦啦！</p><p>魯芬力壓娜姐
</p><p>不過，估唔到退出咗娛樂圈嘅英皇前小花蔣雅文（Mandy），依然得到高登仔支持做梗頸四，而舊年排第8位嘅魯芬BB今年人氣跌，連排名都跌落第14位，依然撼低排第18位嘅周秀娜同第20位嘅香香公主岑麗香。至於劉心悠BB竟然20大不入，跌到一地眼鏡碎！<br>場主：守庫</p><p>高登女神排行榜</p><p>冠軍　謝安琪（747分） <br>亞軍　黃翠如（394分） <br>季軍　官恩娜（372分） <br>第4位　蔣雅文（204分）<br>第5位　黃心穎（191分）<br>第6位　鍾嘉欣（146分）<br>第7位　吳若希（144分）  <br>第8位　陳法拉（97分）<br>第9位　杜小喬（93分） <br>第10位　李詩韻（88分）</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>