<html><header><meta charset="utf-8"><title>張家輝鬼話連篇</title></header><body><h1>張家輝鬼話連篇</h1><p>【亂噏24　第20集】張家輝憑《激戰》飾演賤輝，成為明晚舉行的台灣金馬獎影帝大熱。演技已備受肯定的他，早前小試牛刀首執導筒，拍攝港產鬼片《盂蘭神功》，繼續向內地市場說不！《亂噏24》足本版逢周四晚上11時播出，讀者可在 http://bit.ly/appletalk24重溫。 <br>撰文：馮國康、Sidekick</p><p>張家輝的「化骨龍」搞笑形象太深入民心，掩蓋了他的演技，真正發掘他演戲才華的伯樂是杜琪𥧌。家輝在杜琪𥧌執導的《黑社會》中飾演「飛機」，戲路大轉變，觀眾終於意識到家輝可演陰沉角色。蔡瀾問他覺得杜琪𥧌跟面前的林超賢有何不同之處？家輝表示與林超賢默契最深，大家對電影的看法都近似，他說：「個個以為我拍親佢啲戲，梗係好抑鬱好唔開心，其實我拍佢嘅嘢最舒服，因為佢站喺演員度，幫手諗通晒成件事。」至於杜Sir，家輝笑說對方沒有劇本，每次都要猜度他的意思：「我每日去都唔知拍乜，大家每日拍嗰場估嗰場！」但他承認這些拍攝手法有好處，就是有新鮮感。他說：「冇乜話邊個啱邊個唔啱，大家各有方式。」黎智英（肥佬黎）問道：「咁佢有冇一開始將個大綱、個vision講晒畀你聽？」家輝答：「冇喎！現場有張紙嘅，寫咗啲字嘅，但最後要拍都唔係嗰張紙嚟。」</p><p>家輝記得當年拍《黑社會》，他曾向杜Sir提出想接觸相關人士，來模仿對方的行為舉止，但杜Sir不批准，認為太敏感，結果家輝要自己去幻想蠱惑仔的行為模式。林超賢說：「其實喺現實度，好多蠱惑仔係模仿番啲戲嘅角色！好似家輝咁，邊有人食匙羹㗎？可能真係去咬匙羹都唔出奇！大到人吖嘛。」<br></p><p>導演要兼顧多方面</p><p>家輝最近首執導筒，拍攝一部純驚嚇的鬼片《盂蘭神功》，肥佬黎說：「大陸上映唔到喎。」家輝稱自己在香港長大，對香港電影黃金年代有很多懷念，他覺得鬼片好像已被遺忘了，因此打算重拾昔日的感覺：「細個嗰陣，阿媽帶我去睇葛劍青套《女魔》，睇完之後，嘩，真係嚇咗我成年呀！」肥佬黎問他可有想過轉做幕後，家輝答：「我唔係好大野心要做導演。」他認為投資者都肯冒這個險，自己又有少少興趣，沒理由縮沙。家輝又覺得做導演太過複雜，要同時間兼顧不同東西，非一年半載便學得曉。<br>說到鬼片，肥佬黎即興問家輝可信這世上有鬼？他答：「我信神，當然信有鬼啦，鬼唔一定隻隻都害人。」肥佬黎追問：「見過鬼未？」家輝答：「咁又未喎，你見過未？」肥佬黎答得妙：「我都未見過神，所以都未見過鬼！」然後娓娓道出四、五歲時疑似撞鬼經歷。「有晚去廁所，廣州啲屋有條好長嘅冷巷，我聽到有細路仔喊，窒一窒，之後見到着綠色衫、黑色褲，一個大妗姐咁款抱住個細路仔行過嚟。」但肥佬黎又醒起當晚偷偷喝了酒，故質疑當時是幻覺：「大個咗我諗吓係咪嗰晚我冇去廁所呢？可能係發夢呢？將嗰個影像放咗喺個腦裏面呢？」肥佬黎提到年幼時充滿幻想，「講嘢自己都唔知真真假假」，更被人封為「黎大炮」，認真抵死。</p><p>輪到蔡瀾分享他的撞鬼經歷，當年他曾租住加多利山的嘉陵大廈，該處以猛鬼見稱，他憶述說：「夜晚黑啲傢俬砰砰嘭嘭響，我話如果有（鬼）快啲出嚟，傾吓偈囉！但唔出嚟。」張艾嘉亦曾住在該幢大廈，結果病到五顏六色，最後搬走，只有當差的陳欣健因煞氣騰騰才鎮得住。肥佬黎認識一對外籍母女，亦聲稱常在家見到鬼，當時她找來神父與駐港的梵蒂岡大使一起去驅魔，之後真的變得安寧。蔡瀾表示台灣的鬼怪比較形象化，他曾在半夜三更在鄉下趕路，中途見到有一台戲，只有一人在表演，周圍全部是墳墓，他說：「睇到你都驚！」這些表演者是受聘娛「賓」，怎倦也不能辭演。</p><p>尋回原始驚嚇感</p><p>家輝亦曾聽過一個鬼故事，話說有對年輕夫婦搬進九龍城新居不久，妻子開始生病，整個人沒精打采，連樣貌也變了，後來丈夫帶她看心理醫生，醫生一見到她居然勸她找個神父醫治。後來兩夫婦找來一位大嬸看風水，大嬸靜靜告訴他們無能為力，只吩咐他們在指定日子，帶齊護照、文件，然後永遠離開該址，兩夫婦照做如儀。後來妻子的病好轉，亦重拾昔日樣貌，才得知當日有女鬼上了她身。家輝當初拍鬼戲時，嘗試叫編劇接觸該對夫婦，但兩夫婦即時拒絕，因為不想舊事重提。</p><p>林超賢對這鬼故事相當有興趣，最想知為何心理醫生會勸該少婦搵神父幫手。家輝即時導演上身：「我諗個視點唔係擺喺鬼上身嗰個人度，係個心理醫生點會相信有鬼，於是追尋呢個subject嘅時候，上咗佢身。」林超賢覺得80年代有很多港產鬼片，在沒有強勁音響、沒有電腦特技，就算日光日白但都非常驚嚇，隨便數便有《再生人》、《靈氣逼人》、《凶榜》、《瘋劫》，他最想尋回這種最原始的驚嚇感覺。肥佬黎問家輝的《盂蘭神功》結局是怎樣？家輝亦不介意劇透：「既然我唔需要大陸市場，梗係鬼摧毀晒一切啦！」聽落也十分破格。</p><p>3款表情殺入金馬　影帝再挑機<br> http://bit.ly/talk242001 <br><br>港產片商機處處　拍片如同印銀紙<br> http://bit.ly/talk242002 <br><br>金馬前瞻　影帝品評大導演<br> http://bit.ly/talk242003 <br><br>即興拍戲亂咁嚟　唔及殺手有條理<br> http://bit.ly/talk242004 <br><br>做導演要萬能　家輝轉型好頭痕<br> http://bit.ly/talk242005 <br><br>市場動盪難測　挫敗港人心理<br> http://bit.ly/talk242006 <br><br>肥佬黎撞鬼？家輝教佢分人定鬼！<br> http://bit.ly/talk242007 <br><br>半夜趕路經過墳墓　有人唱戲點算好<br> http://bit.ly/talk242008 <br><br>日光日白拍鬼片　80年代最經典<br> http://bit.ly/talk242009 <br><br>兩公婆間屋有鬼　老婆連樣都變鬼<br> http://bit.ly/talk242010 <br></p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>