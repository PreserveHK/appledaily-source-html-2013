<html><header><meta charset="utf-8"><title>一周兩件：志高博翻一番 - 錢雋</title></header><body><h1>一周兩件：志高博翻一番 - 錢雋</h1><p>〈一周兩件〉由逢周日見報，轉為逢周二、五做推介，啱啱好過咗一季。<br>季內成績最top頭五隻股份，首位係8月20號寫嘅松景科技（1079），最高升幅212%。以松景噚日收市價計，仍累升78%。其餘四件，坐底累積升幅亦起碼講緊80%。</p><p>股價落後同業</p><p>今日主打，係落後至極嘅空調股志高（449）。志高空調曾獲雅典奧運、上海世博等全球大型項目所採用。講技術、知名度，一樣sharp醒。<br>志高全資附屬「廣東志高」，今年頭三季溢利增長咗16%，到1.8億銀人仔，集團全年度張成績單，有晒保障。但志高現價0.203元，仲貼近一年低位，PB得0.48倍。<br>場內海信科龍（921）同期大升兩倍，PB 4倍，海爾（1169）亦升近90%，PB高達6倍。又連最牛皮嘅威靈（382），呢期都已經起步，同期升超過1倍，可見志高殘到爆！<br>志高業績應勝去年，股價睇升40%，上番今年頭高位0.285元，係最起碼目標。而China play熱炒，即使志高翻一番，升到0.4元，PB亦只得1倍，絕對唔過份。</p><p>錢　雋<br>細價股專家<br>本欄逢周二、五刊出</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>