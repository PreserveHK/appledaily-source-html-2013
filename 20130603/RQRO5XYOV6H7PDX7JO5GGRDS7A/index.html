<html><header><meta charset="utf-8"><title>中環在線：<br>恒隆再有高層走？ - 李華華</title></header><body><h1>中環在線：<br>恒隆再有高層走？ - 李華華</h1><p>恒隆地產（101）又有高層走？市場傳聞，恒隆老臣子、租務及物業管理助理董事張錦齡有意離職。其實一間大公司有人走或者換血並唔出奇，奇就奇在，舊年底走咗兩位執董仲未搵番人，之後陸續有部門負責人離開，又唔知有冇人填補空缺。唔通恒隆老闆陳啟宗同CY一樣，咁難搵到人幫手？<br>過去半年，恒隆先有兩位執董姚子賢同高伯遒忽然起身，引來坊間多種揣測；負責賣樓嘅司徒永康4月走咗，前八達通CEO、加入恒隆約一年嘅租務部阿頭陳碧華下月又話拜拜。<br>聽聞陳碧華個位，家陣仲喺外面請緊人，即係唔會內部晉升，難怪傳出張錦齡有意離開嘅消息，發言人回應話，未聽聞有人離開。但恒隆作為一隻藍籌，係咪應該向小股東解釋，過去半年究竟發生乜事？</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>