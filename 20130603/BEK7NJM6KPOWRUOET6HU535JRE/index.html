<html><header><meta charset="utf-8"><title>中環在線：<br>金默文陪老婆　退休學跳舞 - 李華華</title></header><body><h1>中環在線：<br>金默文陪老婆　退休學跳舞 - 李華華</h1><p>英倫銀行行長金默文本月底離任，噚日接受BBC Radio 4專訪時罕有大爆感情史，太太Barbara原來係佢1970年讀劍橋大學嘅小情人，30年後先翻撻成功。佢退休後要還老婆債，應承太太學跳舞，一齊嘆世界。<br>65歲的金默文甚少講私事，坊間只知佢鍾意板球同足球，係英超阿士東維拉粉絲。<br>金默文坦言，為事業不惜犧牲私人生活，拍過幾次拖都冇結果，佢都估唔到，最後同劍橋大學嘅小情人Barbara舊情復熾。雖然兩人冇聯絡30年，Barbara喺家鄉芬蘭結過婚，又離過婚，但兩人重逢時感覺依舊，最後喺2007年拉埋天窗。<br>佢又喺節目內大晒恩愛，話如果被困沙漠，第一首諗起嘅歌，就係婚禮播過嘅《My Ship》。金默文對接班人卡尼信心十足，卸任後叠埋心水做老婆奴，答應老婆去學跳舞，充實生活。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>