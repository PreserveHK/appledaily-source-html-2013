<html><header><meta charset="utf-8"><title>求驗客手記：<br>3冠拜仁跣球迷</title></header><body><h1>求驗客手記：<br>3冠拜仁跣球迷</h1><p>拜仁慕尼黑前晚喺德盃決賽贏史特加3:2，繼贏咗德甲同歐聯後，擸埋今季第3個錦標，創歷史成首支德甲3冠王球隊。但係，佢哋係領先3:0下俾史特加省番入兩粒，開唔到[-2]「主勝」，喺煞科戰都唔益球迷，真係超衰！</p><p>連失兩球開唔到「主勝」
</p><p>拜仁挾德甲及歐聯冠軍之名同史特加爭德盃，加上對上15場比賽攞到14勝1和，所以賽前亦落飛，[-2]「主勝」由2.25倍熱至2.15倍。初時佢哋都好對辦，半場由湯馬士梅拿入12碼而領先1:0，換邊後好快由代文迪蘇傑打正選前鋒嘅馬里奧高美斯入多兩球，去到61分鐘就以3:0遙遙領先，仲令買咗[-2]「主勝」嘅球迷笑晒。<br>點知拜仁喺最後20分鐘走樣，俾史特加前鋒夏歷喺71同埋80分鐘攻破大門；好彩佢哋最後都保得住個勝果，贏3:2完場，成為德甲、歐聯同德盃3冠王。而佢哋亦成為繼1967年嘅些路迪、1972年嘅阿積士、1988年嘅燕豪芬、1999年嘅曼聯、2009年嘅巴塞隆拿同2010年嘅國際米蘭後，第7支3冠王（歐聯、本土聯賽及盃賽）球隊。<br>拜仁隊長拿姆表示：「我們終於為德國足球寫下歷史新一頁。」至於中堅雲拜頓就話「我哋由頭到尾都打得好好，過咗一個超級球季。」美中不足係拜仁唔能夠喺2012/13球季最後一場比賽，帶挈捧場客，而且仲跣到佢哋攤攤腰。不過，今夏會離開拜仁嘅68歲名帥希歷基斯，就能為自己劃完美句號。</p><p>希歷基斯周二定去向
</p><p>同西甲皇家馬德里拉上關係嘅希歷基斯話：「呢個係一個感動時刻，球員送咗一份最正嘅禮物畀我。德國史上第一隊3冠王，我哋係獨一無二。致勝關鍵係我哋嘅團隊精神。」談到去向問題，佢咁講：「我禮拜二會喺慕尼黑開記者會，交代會繼續教波定係退休。」拜仁翼鋒列貝利就表示：「希歷基斯好好人，雖然佢成68歲，但仲係好年輕。」</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>