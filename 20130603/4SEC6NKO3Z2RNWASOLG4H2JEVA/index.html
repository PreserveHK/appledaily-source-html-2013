<html><header><meta charset="utf-8"><title>韓火火燒㷫熊黛林</title></header><body><h1>韓火火燒㷫熊黛林</h1><p>內地潮人韓火火將推出第二本時尚街拍天書《Fire Bible 2》，日前到港取景拍攝，有份上榜再次獲邀的有好友熊黛林（Lynn）、Angelababy、徐濠縈、吳雨霏、鄭希怡等，而新加入的有何超盈、謝婷婷和楊千嬅等人。<br>Lynn與火火日前一行十幾人，在天文台的酷熱警告下，冒着33度高溫，現身中環蘇豪區拍攝，但Lynn穿上兩套裝束，其中一個造型更以火紅色長袖西裝褸由街頭行到街尾影相，熱到香汗淋漓，化妝師要頻頻為她抹汗及整理頭髮。Lynn在鏡頭前專業地表現自然的街拍神態，鏡頭後熱得木無表情，未埋位時手持紙扇撥涼降溫，經理人Kim買雪糕慰勞工作人員，Lynn卻未有食雪糕消暑，以免要補妝拖慢進度。</p><p>願下雨降溫</p><p>此外，吳千語亦憑林峯女友「升呢」獲邀影街拍，早前到中環通往半山的行人天橋取景，演繹重未來感的造型，她說：「最辛苦唔係熱，係高踭鞋唔啱着，好難行，不過冇仆親。」火火表示上年的街拍天書反應不錯，推出天書成為每年必做的重要事，趁機與朋友見面兼為她們扮靚，問他這次拍攝有何趣事？他笑說：「來香港前原來怕下雨，怎知道來港第一天就好熱，差不多35度，過程很開心，但現在寧願下小雨降溫。」<br>採訪：林嘉慈<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>