<html><header><meta charset="utf-8"><title>照抄霍啟剛金句  承認茵媺有喜<br>準爸爸陳豪：祝福全部收到</title></header><body><h1>照抄霍啟剛金句  承認茵媺有喜<br>準爸爸陳豪：祝福全部收到</h1><p>現年42歲的陳豪與32歲的陳茵媺（Aimee）最近屢被傳好事近，更有指Aimee已懷男友骨肉請假返溫哥華安胎，陳豪昨被記者追問時急到標晒汗，但依然春風滿面未有否認，且效法霍啟剛承認太太郭晶晶懷孕的金句，陳豪說：「你哋嘅祝福全部收到！」他亦承認正為二人未來鋪路，據悉他準備今年內結婚，婚後將退出娛圈營商。</p><p>陳豪與女友陳茵媺近日被指將奉子成婚，有傳Aimee現懷胎未夠三個月，故推劇請假返溫哥華安胎，陳豪又買定豪宅做愛巢，有指二人將於年底結婚，陳豪對此一直未有否認，昨日他在奉子成婚傳聞後首次公開見傳媒，與苟芸慧在銅鑼灣出席牙膏產品活動，被指將做老竇的他全程笑不攏嘴，春風滿面，席間司儀問他的人生大事是否已準備好？陳豪即風騷賣口乖說：「我已經準備好喇，就係用舒適達牙膏。」</p><p>「我哋都鍾意小朋友」</p><p>活動完畢後，陳豪經理人表明會一次過做各傳媒訪問，還以為他正式公佈喜訊，但當問到陳豪是否有喜事時，他繼續玩神秘說：「未有呀！多謝大家一直關心，大家嘅心急我感受到，但請畀多啲耐性我，有好消息會公佈，容許我保持低調態度，唔係唔講，真係有好消息就講。」是否未夠三個月怕胎兒小器？陳豪依然以「真係有好消息會同大家講」作擋箭牌，問到是否今年內可公佈喜訊？他邊抹汗邊說：「畀啲空間，我唔會漏咗你哋，期望有好消息帶畀你哋。」雖然陳豪被追問得緊張標汗，但頭腦十分清晰，被問到有否買補品給Aimee補身時，他即笑嘻嘻說：「你哋唔好裝我啦！」</p><p>陳豪透露每日都跟Aimee保持聯絡，女友在溫哥華由家人照顧，記者笑他一副春風喜事樣時，他笑說：「冇，你哋興奮令我開心啫，你哋嘅祝福全部收到，心急亦feel到。」是否已準備好做爸爸？陳豪說：「到時就會知，我哋兩個都鍾意小朋友，哈哈哈！」那喜歡仔還是女？他說：「都鍾意，有好消息話畀大家聽。」有傳Aimee會順產？陳豪無奈說：「我唔識答你喎！」對於有指他們去年到巴黎度假順道搞婚禮及影結婚相，陳豪笑言：「唔講得你知！」又不肯透露有否提親及表示不清楚女友請假多久。</p><p>傳婚後退出娛圈營商</p><p>雖然陳豪不肯認真談及奉子成婚的事，但談到開店計劃，倒實在的回覆，他說：「有計劃香港開，但Aimee唔會做老闆娘，唔會畀佢辛苦，我做就得。」談到他跟無綫快將約滿，陳豪坦言看情況才決定是否續約，首要條件是工作開心。其實他早前接受內地傳媒訪問，大方談到與Aimee的將來，陳豪表示年長了危機感越重，拍戲的人會手停口停，拍戲不是他人生的全部，故婚後會搞些小生意如咖啡店，發展自己的理想。<br>陳豪幾年前曾在馬來西亞開咖啡店，但因未能放太多時間打理，最後還是要結業，他在訪問中直言與女友二人同在娛樂圈的安全感不太重，難怪他近日又再密鑼緊鼓準備開店，正是為婚後退出娛樂圈做好準備。<br>採訪：卓寶花<br>攝影：陳順禎</p><p>相士話：「茵媺生咗仲旺夫」</p><p>陳豪跟陳茵媺這一對，一個型一個甜，到底二人的愛情結晶品，能否遺傳到父母的優良血統還未知，想知他們生仔定女，不如讓堪輿家麥玲玲和區仲德預測一下。<br>區仲德師傅指二人生女機會高，因為陳豪命格帶女，如果生蛇女，還會帶旺他馬、羊年的財運，BB出世後還有機會不停得獎，而茵媺正近大運，有貴人和夫運，他說：「佢今年愛情運好好，會得到如意郎君，生咗仲旺夫。」<br>麥玲玲則表示從陳茵媺的面相看，生仔生女都有可能，還指她最少生三個小朋友，如是女兒就會更旺二人，他們的蛇B除了靚之外，還聰明讀到書，麥玲玲說：「蛇同雞係合，茵媺屬雞，所以BB會親媽咪蝦老竇，陳豪屬豬今年犯太歲，但如果有B就會提升番佢嘅運。」</p><p>孕連環：郭晶晶預產期11月</p><p>身在加拿大的陳茵媺被指未婚懷孕，預計陳豪於年底至明年初榮升爸爸。其實現有不少名人女星待產，星級BB排隊出世。</p><p>郭晶晶</p><p>去年11月與霍啟剛結婚，現懷孕三個月。<br>預產期：11月<br>胎兒性別：未知</p><p>袁彩雲</p><p>現懷孕七個多月，獲老公江銘峰全天候貼身照顧。<br>預產期：8月<br>胎兒性別：女</p><p>應采兒</p><p>與陳小春結婚三年，現懷孕七個多月。<br>預產期：７月<br>胎兒性別：仔</p><p>蔣怡</p><p>今年2月嫁給翁狄森，現懷孕七個月。<br>預產期：７月<br>胎兒性別：女</p><p>Lisa S.</p><p>和吳彥祖結婚三年，現懷孕九個多月。<br>預產期：本月<br>胎兒性別：女</p><p>黃婉君</p><p>2R成員Rosanne，育有一子，現懷孕九個多月。<br>預產期：本月<br>胎兒性別：女<br>資料來源：《蘋果》資料室</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>