<html><header><meta charset="utf-8"><title>批發商為飼料一哥</title></header><body><h1>批發商為飼料一哥</h1><p>【無本生利】<br>被指搞出今次風波，將含瘦肉精的馬匹飼料「轉售」予本地漁戶的「中間人」批發商如興行，包辦本地近八成的塘魚飼料，雖貴為行內一哥，但公司註冊處及商業登記並無紀錄。有漁戶向記者展示一張如興行單據，上面只有兩個手機號碼，地址欠奉。</p><p>「搞到咁煩好內疚」
</p><p>受影響漁戶根叔指幫襯該行已十多年，「我哋一向同余仔及朱仔接洽，當日余仔話馬會有2,000包馬料，叫我開個價，我開50蚊一包，結果買咗700包。以前試過兩、三次買馬會的過期馬料，畀魚食都冇出事」。<br>記者後來找到事件主角之一的「余仔」，他最初直認馬會找他「幫手」清走飼料，後來又改口指不認識馬會職員，又矢口否認向漁戶收取每包50元的飼料費，「（馬會）話唔要……係一個姓溫嘅運輸行家落柯打，叫我幫手運貨去魚塘，車咗兩、三車，我向溫生收番運輸費，但冇向漁戶收錢」。<br>他自稱對飼料含禁藥毫不知情，「肯定冇人同我講過（有禁藥），我同漁戶十幾年朋友，搞到咁麻煩，我梗係內疚啦」。<br>《蘋果》記者<br></p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>