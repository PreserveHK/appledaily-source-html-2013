<html><header><meta charset="utf-8"><title>41定27 - 陳也</title></header><body><h1>41定27 - 陳也</h1><p>四十一歲改身份證冒充廿七歲，成功的例子不是沒有的，例如：珠姐實牙實齒說，我就係廿七，而且年年廿七，絕對唔違反基本法，不存在釋法的空間。我講得好清楚了，唔使再問喬老爺。ＯＫ？<br>同樣地，喬老爺一樣說，廿七就廿七，唔使睇身份證，唔使諮詢咁多餘，八九不離十嘛。<br>西環也一直滾人，冒充廿七扮天真，而且反唇相稽說：總之唔充六八九，唔驚擲成落水狗。<br>鄭婆婆明顯是27++，她語重心長表態：「四十一比廿七，正式展開諮詢，有商有量，不言而喻。41和27，兩個冧巴，唔代表入閘代號，大家冇諗歪。」<br>李首富聽畢，罕有開腔，對號入座：「我都超過41+27了，乜世面未見過。連張X強都冇有怕，我從來唔使充。老大難？幾時難得到我？」<br>曾主席諗爆頭問：「我做25太耐了，到底阿爺想我扮41定27？」</p></body></html>