<html><header><meta charset="utf-8"><title>期指戰況：轉策略炒上落市 - 吳六奇</title></header><body><h1>期指戰況：轉策略炒上落市 - 吳六奇</h1><p>即月期指表現反覆，好友、淡友皆被玩殘，昨日高開8點後，在現貨開市前最多升165點，高見23525即掉頭回落，升幅很快完全蒸發，午後最多倒跌153點，低見23207，收23346，跌14點，高水7點。</p><p>期指10日線（23312）續受考驗，昨日在該線之上收陀螺，之前已提醒此水平下必然反覆，肯定越來越難玩，昨日先升後急回，倒跌後又急彈，輕則虛驚一場，重則隨時左冚一巴、右冚一巴。大市短線似乎再上乏力，但又跌不下去，逐漸在23200至23500形勢橫行區，有機會以橫行代替調整，整固後再延續中線升勢。進取的炒友不妨利用橫行區炒上落，候跌近23200開好倉，升至23500食糊，博執300點，用100點睇倉止蝕。六奇再三強調，中線強勢扭轉前，只宜以好倉部署，若造淡博短線回落，可能輸到眼坦坦。</p><p>吳六奇</p></body></html>