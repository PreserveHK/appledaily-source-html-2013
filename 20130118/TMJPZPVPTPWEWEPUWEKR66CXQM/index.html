<html><header><meta charset="utf-8"><title>凌空煞掣</title></header><body><h1>凌空煞掣</h1><p>美劇《摩登家庭》（Modern Family）女星Ariel Winter，最近單監護權官司總算告一段落，所以心情好番好多。早前佢帶埋姨甥女Skylar去咗洛杉磯一個公園玩，Ariel仲抱住姨甥女一齊玩滑梯，得14歲嘅Ariel非常貪玩，同姨甥女玩到不亦樂乎。唔知係咪條滑梯又高又長仲好斜嘅關係，Ariel上到去竟然仲驚過姨甥女，猛咁用手㩒住條滑梯邊，諗住唔會滑得咁快，驚起上嚟仲用腳頂住條梯㖭！相反小妹妹就定過抬油，笑到見牙唔見眼。可能驚得滯唔想玩，Ariel帶姨甥女去搵番Ariel家姐，佢姨甥女見冇得玩仲扁嘴㖭！</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>