<html><header><meta charset="utf-8"><title>婷婷開餐冇儀態</title></header><body><h1>婷婷開餐冇儀態</h1><p>【銅鑼灣】謝婷婷同男友安志杰前晚8點幾，喺銅鑼灣撐枱腳食日本料理，兩人邊食邊傾鬼咁甜蜜，婷婷仲食到狼吞虎嚥，有啲不顧儀態㖭，冇幾耐安志杰煙癮發作，佢行出門口煲煙，不過佢行前行後巡咗一輪，以為冇記者先點煙，表現鬼祟，佢食完後仲將煙頭丟落地，之後佢哋就埋單走，着番豹紋外套嘅婷婷同男友拖手離去，浪漫街頭。<br>採訪、攝影：陳辰</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>