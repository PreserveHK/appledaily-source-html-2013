<html><header><meta charset="utf-8"><title>馮仁昭四圍超：李力持寸星爺最叻抄橋 - 馮仁昭</title></header><body><h1>馮仁昭四圍超：<br>李力持寸星爺最叻抄橋 - 馮仁昭</h1><p>近日興數臭周星馳，可能同佢就嚟有戲上有關啦。先有導演王晶鬧有人損人利己，繼而俾舊夥記田啟文（田雞）話佢冇人情味又冇朋友。同周星馳合作過幾部片嘅導演李力持，日前做now節目《娛樂審死官》嘉賓時都嚟抽水，主持人梁思浩由亞視開班教藝人轉到問「周星馳有冇資格做導師」時，李力持話：「都有資格啩，人哋大導演最叻叫人抄囉。咁演戲就係模仿開始，似BB班啲小朋友鍾意學大人講嘢或者模仿動作，扮扮吓就係啦。」</p><p>星爺鍾意食老本</p><p>李力持仲話近年已好少搵去咗炒樓嘅周星馳：「星仔，係星爺至啱，佢喺天花板嗰度呀，好高聽唔到我。」充滿意象嚟話星爺高高在上。<br>此外，星爺執導嘅電影《西遊．降魔篇》安排喺農曆新年上映，星爺着晒西裝成個大師咁接受內地記者訪問。佢被記者問到近日俾舊拍檔數臭一事，佢話：「不會故意去看，但會看到。」佢話只可以當冇事，因為冇嘢可以做。講到拍《西遊記》被指係食老本，佢話：「我是喜歡原創的，而且《西遊》有本身價值，不是因我要吃老本。」<br>撰文：馮仁昭</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>