<html><header><meta charset="utf-8"><title>「搵越南乳豬　平三成」</title></header><body><h1>「搵越南乳豬　平三成」</h1><p>【減低成本】<br>「一萬蚊都請不到洗碗阿姐！」這是去年本港飲食業經常遇到的困境，由於最低工資引發的連鎖效應，洗碗等「粗重」工作乏人問津，飲食界長期出現人手短缺的問題。餐飲聯業協會會長黃家和表示，已向勞工及福利局局長張建宗建議輸入外勞，但他亦認同需平衡本地工人利益。</p><p>盼輸入外勞捱轟</p><p>黃家和表示，自最低工資生效後，對飲食業最大的衝擊不單是成本上升，人手短缺更是致命傷，「最難都係請洗碗，因為係辛苦工作，啲人都走晒去做保安。大集團既競爭力好啲，搶人一定易啲，冇人洗碗就可以用洗碗機呢啲機械嚟代替，但中小企邊用到呢啲嘢？」他指出，本地飲食從業員有23萬人，但實際需求應為26萬人。<br>黃家和認為假若真的輸入外勞，對業界是正面訊息，因為會減少飲食界員工跳糟，「我哋會積極同政府部門反映，但涉及嘅社會問題太大，要平衡同保障本地勞工，所以未有定案。」除了輸入外勞，他期望政府能資助中小企購買電腦及部份機械設施，「好似連鎖店咁用電腦落單計數，又可以慳人手。」<br>對於飲食業界希望輸入外勞，工黨主席兼立法會議員李卓人認為，這樣做是「本末倒置」。他說：「做飲食好辛苦、工時長，你應該加人工吸引人入行。」李卓人批評，輸入外勞的最終目的，只為壓低人工。<br>他建議，要改善勞工短缺問題，政府應增加護老托兒配套，釋放婦女勞動力。特首梁振英發表施政報告後，昨日在立法會上曾提及考慮讓建築界輸入外勞。<br>黃家和續稱，雖然去年食材升幅僅得一成，但業界為了更慳錢，已開從新興市場「入貨」，避免過於依賴內地單一市場，「好似乳豬咁，好多同行已搵越南豬代替內地豬，質素差唔多，但平三成。」</p></body></html>