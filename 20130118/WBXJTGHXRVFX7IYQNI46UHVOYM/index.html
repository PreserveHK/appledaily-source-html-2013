<html><header><meta charset="utf-8"><title>宣萱自由身玩狗</title></header><body><h1>宣萱自由身玩狗</h1><p>𠵱家做自由身藝人多咗好多出路，宣萱唔簽無綫，轉頭就幫Now做寵物節目主持，幫王維基拍劇嘅吳日言（Yan）又可以做嘉賓。前日宣萱去咗Yan位於天后嘅寵物店，佢見到Yan隻史納莎狗女Win扮死，又識跳呼拉圈，開心到拍晒手掌。宣萱話做主持緊張過拍劇，但最開心當然係有錢收之餘，仲學到好多嘢：「以前試過幫狗剪指甲剪到流血，𠵱家學識咗。」Yan話最驚十歲嘅Win有一日會離開自己，佢話：「宣萱經歷過六次狗仔離世嘅傷痛，佢教我個心唔可以有『唔捨得』三個字，要接受佢哋一定會早過你離開。」<br>撰文：洪紅克</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>