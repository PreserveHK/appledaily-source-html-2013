<html><header><meta charset="utf-8"><title>GiGi拖老公睇戲　甜蜜餵食</title></header><body><h1>GiGi拖老公睇戲　甜蜜餵食</h1><p>【中環ifc】前晚中環ifc戲院真係好熱鬧，先有李蕙敏同男伴睇戲，之後又見梁詠琪（GiGi）孖住西班牙籍老公Sergio出現，不過，GiGi同老公係睇《貴族孽緣：安娜．卡列尼娜》（Anna Karenia），而李蕙敏就同男伴睇《一代宗師》。</p><p>李蕙敏遲大到</p><p>雖然之前好多人提醒過大家，睇《一》片千祈唔好遲入場，如果唔係會錯過梁朝偉同人對打嘅精采場面，但前晚場戲係7點10分開場，李蕙敏同男伴就成7點15分先到戲院，跟住兩個人仲走去買嘢飲。點知趕住入場嘅李蕙敏畀完錢買嘢飲之後，竟然唔記得攞杯飲品，要職員叫番佢轉頭，咁李蕙敏同男伴結果遲足10分鐘先入場，真係勁嘥料。<br>至於GiGi同老公喺夜晚7點20分開場前已經到場，兩個人入場前好滋油咁拖住手去買爆谷，GiGi買完爆谷之後仲即時餵老公食，真係甜蜜到痹，同李蕙敏趕甩褲情況真係相映成趣。<br>採訪、攝影：羅德光</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>