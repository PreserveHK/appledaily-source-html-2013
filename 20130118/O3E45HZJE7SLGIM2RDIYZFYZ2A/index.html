<html><header><meta charset="utf-8"><title>關仁隱事：「冇嘢講」冧暈「太子」 - 關仁</title></header><body><h1>關仁隱事：「冇嘢講」冧暈「太子」 - 關仁</h1><p>之前講過「太子道太子」對「冇嘢講」千依百順要乜買乜，對佢迷戀已達瘋癲程度，所以太子準備嚟緊有假期會同冇嘢講出埠，連頭等機票都買定準備同佢去歐遊。點解要買頭等？咪因為冇嘢講講咗一句話：「唔，我未坐過頭等呀！」太子有嘅係錢，二話不說就用咗廿幾萬買咗兩張頭等飛。不過好事多磨，屋邨妹出身嘅冇嘢講，大家唔好真係以為佢唔講嘢，佢不知幾大口，周圍同人講坐頭等連去邊同邊個去都講埋，最後咪引到成班狗仔隊買晒機票陪佢哋飛囉。搞到太子嗱嗱聲取消晒機位，雖然𠵱家都未諗到去邊，但一句都冇嘈過女朋友，你話太子幾愛佢呢。<br>撰文：關仁</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>