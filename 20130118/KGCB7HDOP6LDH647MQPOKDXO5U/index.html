<html><header><meta charset="utf-8"><title>中環在線：鏞記糕季開鑼 - 李華華</title></header><body><h1>中環在線：鏞記糕季開鑼 - 李華華</h1><p>「名人飯堂」鏞記酒家嘅清盤案仲未了結，但臨近農曆新年，年糕、蘿蔔糕呢類熱門過年食品點都要繼續賣嘅，鏞記下周一就有現貨年糕、蘿蔔糕賣，不過每日限售50個，唔知會唔會又現中環人龍呢？不過咁，過年其實最緊要都係一家人和和氣氣，食邊間出品嘅糕都冇所謂啦。</p></body></html>