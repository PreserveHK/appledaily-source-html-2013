<html><header><meta charset="utf-8"><title>葉蒨文爆朱玲玲喜訊郭晶晶隨時生得</title></header><body><h1>葉蒨文爆朱玲玲喜訊<br>郭晶晶隨時生得</h1><p>郭晶晶懷有霍家第四代男孫，霍家上下大表興奮，晶晶親口向身邊好友表示BB已足九個月大，故此預產期是今個月，隨時生得。據悉霍家對慈姑椗十分緊張，已預定養和豪華分娩套房，由婦科名醫梁淑德負責開刀，更請定陪月作準備，作為爺爺的霍震霆更看古書幫孫仔改中文名。記者昨日致電給身在外地的霍震霆，問到晶晶分娩在即，為何還出外公幹？他笑說：「多謝關心。」問他改名進度？他表示：「適當時間會安排，多謝關心。」</p><p>Sally做契婆
</p><p>準嫲嫲朱玲玲的閨中好友葉蒨文（Sally）前晚現身啟德郵輪碼頭的Benz房車活動，問到晶晶產期，Sally笑言：「我都係前三個禮拜先知佢有咗，同玲玲講電話先知，玲玲都話就快生。」問她送甚麼禮物給BB？她說：「諗都未諗，都唔知要生，都係睇雜誌先見到晶晶大肚樣。」會否與BB上契？她說：「如果契，係契婆婆。」對於林子祥主唱的《衝上雲霄II》主題曲被批評，她表示：「I like it，每個人有唔同意見，冇可能個個happy，我同阿Lam都唔睇微博，唔識睇。」<br>採訪：譚倩宜<br>攝影：黃文偉</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>