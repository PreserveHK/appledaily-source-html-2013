<html><header><meta charset="utf-8"><title>打小人為港消災</title></header><body><h1>打小人為港消災</h1><p>陳果在電影《迷離夜》中將盧海鵬角色定名為梁震嬰，擺明影射特首梁振英，又三番四次揶揄他。以下為盧海鵬和邵音音在片中打小人玩梁振英的對白。</p><p>鵬：盧海鵬　音：邵音音<br>鵬：呀，快啲！<br>音：呢啲嘢唔急得㗎，睇你都係第一次嚟啦，畀啲特別優惠你。<br>鵬：唉，唔使唔使，錢我大把，總之靈就得嘞。<br>音：嗱，麻煩你寫你個名吖。<br>（盧海鵬寫名）<br>音：哈哈哈哈哈哈，梁震嬰？<br>鵬：唔好咁大聲啦，鬼叫個×樣同我同名同姓咩！<br>音：哦，好。阿嬰哥呀，你要我點幫你？<br>鵬：有人阻我上位。<br>音：好正常吖，你個名都叫梁震嬰咯，哈哈哈哈。（掩嘴）繼續。<br>鵬：如果龍頭個位我坐到呢？嗰班×家鏟呢就有運行嘞。即係話，搵到水呀。<br>音：咁你有冇俾佢哋知道你幫佢哋搵到水吖？<br>鵬：喺印象中我冇。<br>音：你搵咁多錢，做乜×嘢呀？<br>鵬：咁你搵咁多錢又做乜×吖？<br>音：我幫你消災吖嘛。<br>鵬：我幫香港消災吖嘛。<br>音：哈哈哈，消你老×，哈哈哈哈哈。<br>鵬：喂，唔好鬧我老母喎。<br>音：哦唔係，唉，我係鬧緊你嗰班要打嘅小人呀。嗱，嬰哥咁嘞，我郁手㗎啦吓。<br>鵬：係，打啦。<br>音：唔。<br>音：震嬰哥，企定啦，蛇蟲鼠蟻好×多，震嬰哥，冇騰雞，祭完白虎食食齋。震嬰哥，冇姿整，白虎雄風要你挺！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>