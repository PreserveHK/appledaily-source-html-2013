<html><header><meta charset="utf-8"><title>電視撈飯：寇鴻萍寸強國人踢拖</title></header><body><h1>電視撈飯：寇鴻萍寸強國人踢拖</h1><p>寇鴻萍日前帶埋個女唐貝詩接受王賢誌now節目訪問，大講佢哋多年坐郵輪旅遊經歷。寇鴻萍話第一次上細郵輪去地中海就遇上大風浪，搞到佢對郵輪配套要求不斷提高，越坐越豪華。點知寇鴻萍晒命之餘竟然寸強國人，佢話郵輪上有指定衣着，自己每次上船都會精挑細選各款禮服，點知坐國內線嗰陣，佢發現有內地人冇依船上小冊子指引，着睡衣同拖鞋喺船上行動，令佢覺得好有趣喎。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>