<html><header><meta charset="utf-8"><title>袁嘉敏咀蛇迎春</title></header><body><h1>袁嘉敏咀蛇迎春</h1><p>今日係蛇年大年初一，前港姐袁嘉敏(Candy)日前專登去咗深水埗與蛇相會。可能始終少機會接觸蛇，見佢俾條手臂咁粗嘅蛇纏住條頸，仲要喺身上捐嚟捐去，起初當然有啲驚，但Candy同條蛇熟絡咗之後，就一啲都唔驚，佢仲自嘲蛇鼠一窩㖭。Candy笑笑口話：「我生肖屬鼠，自細住木屋區鐵皮屋，以前屋企養雞維生，試過有條大蟒蛇食咗隻雞。」Candy話同班蛇蟲鼠蟻係好朋友，佢話：「見到朋友用拖鞋追打佢哋，我會建議放生，人哋只係路過啫。」</p><p>想戀圈中人
</p><p>Candy希望新一年搵到好男友，入行後曾經同攝影師夏永康拍拖，佢話大家年齡相距20年，加上對方成日四圍飛，搞到溝通上有問題，最終分手收場，但仍讚對方係好男人。Candy話：「始終想搵番個圈中人拍拖，較了解自己工作嘛。」<br>撰文：張俊銘<br>場地提供：蛇王協</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>