<html><header><meta charset="utf-8"><title>花絮：足總驚咗蒙通聯、上海？</title></header><body><h1>花絮：足總驚咗蒙通聯、上海？</h1><p>相信球迷都想知道，足總點解唔安排港聯首戰對好似弱啲嘅蒙通聯，睇落入決賽嘅機會點都大啲。據聞原先佢哋都諗住對呢支泰超隊，但見人哋有份踢亞冠盃，又招兵買馬，而上海上港就炒過傑志，所以最後決定先撼釜山偶像，希望如意算盤打得響啦！</p></body></html>