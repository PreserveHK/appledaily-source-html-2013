<html><header><meta charset="utf-8"><title>張雨綺蒲頭瘦身</title></header><body><h1>張雨綺蒲頭瘦身</h1><p>【北京】張雨綺之前被傳同老公王全安婚姻亮紅燈，一直冇蒲過頭，近日有記者喺北京撞見過佢，當日中午12點，張雨綺一個人揸住老公架車去一間纖體公司做瘦身，當時張雨綺戴住粉色貓貓帽、紅綠格仔頸巾及黑色羽絨衫，仲有紅色雨靴，拎住個Chanel袋，鬼咁潮，喺停車場仲同管理員吹咗兩句水，睇嚟心情唔錯。<br>撰文：林妃</p></body></html>