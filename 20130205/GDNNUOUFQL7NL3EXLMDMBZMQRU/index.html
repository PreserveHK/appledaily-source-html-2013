<html><header><meta charset="utf-8"><title>吳啟華打孖採礦</title></header><body><h1>吳啟華打孖採礦</h1><p>【太子道西→馬場→尖沙嘴】啱啱回巢返無綫拍《On Call 36小時Ⅱ》嘅「程至美醫生」吳啟華，趁劇集未開工去沙田馬場消遣，大前日下晝1點幾，啟華喺九龍太子道西住所樓下截的士準備入馬場，但企企下又突然走番入屋苑停車場，以為佢回心轉意揸自己嘅座駕去威，點知啟華上咗司機位後冇閂車門，只係坐喺度攞啲廁紙擤鼻涕，跟住仲順手左右兩邊採礦，成個「手術」過程幾乎成分鐘，證明程醫生辦事認真、徹底。<br>整理完儀容，回復靚仔look嘅啟華，再出去馬路邊截的士入沙田馬場，同幾個朋友玩足半日，直到天黑6點至走。</p><p>約黎瑞恩飯局</p><p>啟華坐朋友車離開，先去咗港島放低另一個朋友，跟住兩人返尖沙嘴會合黎瑞恩、戴夢夢、林漪娸等朋友食飯，食到10點，啟華先行坐的士返屋企，其他朋友就繼續吹水盡興。<br>採訪、攝影：陳辰、朱志聰、楊浩賢、吳耀輝</p></body></html>