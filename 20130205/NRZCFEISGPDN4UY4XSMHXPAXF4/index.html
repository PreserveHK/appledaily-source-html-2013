<html><header><meta charset="utf-8"><title>阿徐爆Eason恨生蛇B</title></header><body><h1>阿徐爆Eason恨生蛇B</h1><p>徐濠縈（阿徐）昨晚為其時裝店舉行開幕活動，內地影星周迅專誠來捧場。問到阿徐會否追蛇B？她坦言覺得陳奕迅（Eason）想要B，連囡囡康堤也有開口想要妹妹，不過她笑言要緊守三字頭，到40歲才考慮生多一個小朋友。</p><p>徐濠縈與友人合資的時裝店Liger昨晚在銅鑼灣舉行分店開幕活動，她的好友劉浩龍、趙學而夫婦、連腹大便便的Lisa S.也腳踏五吋高跟鞋捧場，而內地影星周迅也有前來。阿徐透露投資七位數字，問到銅鑼灣租金「癲價」，她表示：「呢間舖係發展商邀請我哋合作，係友情價，唔係大家諗嘅天文數字，唔係使咗好多，因為貨之前都入定。」問到她陳奕迅有否給意見，阿徐表示：「時裝喎，叫我唔好咁忙，個女都係咁講，因為之前做到病，不過佢都係支持我，知我鍾意。」</p><p>周迅瑞士零艷遇</p><p>問到阿徐可會計劃生蛇B？她笑言：「Eason都想要，又唔使佢陀，不過應該趕唔切，自己都緊守三字頭，到四字頭先趕，個個都係咁，個個係40歲，時日無多，自己都有跑步，都好fit。」阿徐提到囡囡康堤也開口要妹妹：「佢都有講，之前唔恨，剩係霸住我，𠵱家話想要細妹，可以一齊扮靚。」<br>原來周迅是義務來撐阿徐，周迅表示：「好多年朋友，開店應該支持，玩一玩。」周迅表示正在放假半年，剛由瑞士回來，現在都在看劇本中，問到她身邊有另一半未？她笑言未有，亦沒有追求者。提到她參演的電影《雲圖》劇本因太深奧，在港票房一般，周迅表示：「很多電影有不一樣的人選擇去看，反正看得懂故事，有興趣去看一次，看不懂的就看多幾次。」問到她會否有興趣再拍荷李活製作，她擰頭笑說：「順其自然。」<br>採訪：林嘉慈<br>攝影：陳慧安</p></body></html>