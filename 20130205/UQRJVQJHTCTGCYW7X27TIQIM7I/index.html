<html><header><meta charset="utf-8"><title>200萬首期上車　為供樓慳住使</title></header><body><h1>200萬首期上車　為供樓慳住使</h1><p>【特稿】<br>「𠵱家息口咁低，將來跌價、加息都唔理得咁多，自己擁有咗個單位，最緊要買樓上車！」黃先生半年前終於一圓置業夢，以近300萬元購入葵芳閣一個約600呎的舊樓單位，一家四口現時每月供款約一萬元，佔其家庭入息比例約兩成；為了供樓，旅行地點或要由歐洲變大陸。<br>黃先生多年來租住私樓，未置業前若連資產計算，超出公屋及舊居屋申請資格，但一直希望盡快「上車」。半年前其租住的葵芳閣單位，業主願意出售，加上低息環境，他將畢身積蓄約200萬元繳付首期，另做十年按揭，每月供款約一萬元。<br>他擔心一旦加息，未來供樓負擔加重，指其家庭只能負擔到每月供款約1.5萬元，「到時就要節衣縮食，又要慳住使，可能出街食飯少咗，以前食海鮮、到時可能食幾百蚊飯。」<br>《蘋果》記者</p></body></html>