<html><header><meta charset="utf-8"><title>大S吹脹孕Look</title></header><body><h1>大S吹脹孕Look</h1><p>【台北】36歲嘅大S徐熙媛之前被傳懷孕，所以缺席台灣影視大亨楊登魁追思會，俾人話忘恩負義，前日大S喺台北現身，戴住口罩嘅佢同老公汪小菲行家品店，見佢一身鬆身衫，周身福氣孕味濃，記者問佢係咪有喜？佢賣關子話有重大消息自己會宣佈，問到點解唔去追思會，佢只係答唔好意思，跟住就同老公入𨋢鬆人。<br>撰文：丁寧</p></body></html>