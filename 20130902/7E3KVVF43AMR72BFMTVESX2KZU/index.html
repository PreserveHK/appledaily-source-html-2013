<html><header><meta charset="utf-8"><title>隔牆有耳：林老師　出書反思 - 李八方</title></header><body><h1>隔牆有耳：林老師　出書反思 - 李八方</h1><p>林慧思老師因為警察執法不公而喺街頭爆粗，事件鬧得滿城風雨，林老師因而做咗今年暑假嘅熱門新聞人物，仲成為青關會同愛字頭嘅批鬥對象，受盡壓力。八方打聽到，林老師今個非一般暑假嘅經歷，刺激到唔少出版社編輯頭腦，想搵佢出書。<br>據聞林老師會圍繞旺角街頭怒罵警員事件，以個人名義回顧感受同當中嘅反思，預計要寫兩至三個月，個人收益會全數捐畀兒童慈善機構。曾經幫過學民黃之鋒出版《我不是英雄》嘅明窗出版社，已經率先行動，今日去信畀林老師任教嘅寶血會培靈學校，希望校方唔好反對佢出書。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>