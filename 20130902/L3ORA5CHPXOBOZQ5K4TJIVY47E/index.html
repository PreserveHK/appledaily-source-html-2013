<html><header><meta charset="utf-8"><title>Whitney素顏比拼　Mia戴超冇眼睇</title></header><body><h1>Whitney素顏比拼　Mia戴超冇眼睇</h1><p>媽模陳靜儀（Mia）和前夫莊家傑的恩怨，隨着莊母李瑞如親筆信力撐Mia是好媽媽後，兩人隔空罵戰總算告一段落。莊家傑不敢逆母親意旨，連日封嘴兼潛水。一向力撐老公的Whitney繼前日凌晨在Instagram轉貼了美容達人陳莉敏（Queenie）一番「豪畀你」言論，擺明揶揄Mia後，昨日凌晨又在Instagram自嘲做完騷。</p><p>嘲真人騷
</p><p>莊家傑介意外間把軟腍腍老婆Whitney跟硬膠前妻Mia比較，兩女日前不約而同將素顏照放上網，Whitney貼相後留言：「素顏日=驚嚇日。」Mia則戴上墨鏡遮掩，並說：「皮膚休息日。」<br>被指寸爆Mia的Whitney，昨日凌晨更新Instagram歇斯底里說：「由始至終我都沒有要暗寸誰，唾罵誰！我有開腔回應過嗎？我有公開家事嗎？新婚不應該開心的？我特意製造平台給他倆分享家事？他倆已停止分享家事！我不是行內人，上這些新聞對我有壞冇好，這些新聞都影響各方家人的！」最抵死還是最後一句：「節目已完啦，沒人想看我，別再提我！」Whitney自嘲在做真人騷。記者昨日聯絡Whitney，她透過WhatsApp回覆：「Sorry，我真係唔想再見報，我好大壓力，家人都好唔開心，輸贏唔緊要，我希望唔好再放我上新聞。」</p><p>接拍兩片
</p><p>Mia也稱要避談家事，她昨日在電話中說：「我唔再回應，唔想搞到屋企人，講咗唔講就唔講。我嚟緊接咗兩部戲，一部係鬼片，一部係動作片，遲啲仲會學功夫。」<br>採訪：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>