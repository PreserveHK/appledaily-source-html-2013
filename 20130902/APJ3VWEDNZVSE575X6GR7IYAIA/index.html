<html><header><meta charset="utf-8"><title>9歲慧翹抗癌500日　今日想返學</title></header><body><h1>9歲慧翹抗癌500日　今日想返學</h1><p>【開學注意】<br>【本報訊】暑假結束，百萬學子今日開學，對抗骨癌逾500日的小學女生慧翹，不再埋怨假期快結束，而是希望盡快重踏校園，「我想快啲返學」。9歲慧翹一年多來一次又一次化療、切除癌組織、下半身被石膏包裹，一切總算捱過去，惟仍需坐輪椅，她最快月底可重返校園。老師為她打氣說「我哋都好期待你返嚟，加油，慧翹！」<br>記者：倪清江</p><p>左腿患骨癌的慧翹現時每周一至五，需留在大口環根德公爵夫人兒童醫院做物理治療，周六和周日回家。她坐在輪椅上，做過手術的左腿仍要用支架夾實，橫放在支架上，不能屈曲。她的一頭髮絲在化療時脫光，在訪問時已長出一頭短髮，小妮子不再愁，展示勝利手勢。<br>去年放復活節前，慧翹不時跌倒，媽媽駱太不以為意，於復活節假期間還帶她回廣州。慧翹行路時左拐右拐，駱太於是帶她看中醫，敷了三日藥仍未見起色；入院檢查照完X光，再照磁力共振，結果顯示左腿膝頭對上的大腿骨，長了一個骨肉瘤，院方叫即時入院治療並指需截肢，嚇得駱太即晚帶她回港，其後到瑪麗醫院求醫。</p><p>下半身打石膏一年
</p><p>由去年4月16日起，原讀小二的她不能再上學，開始接受連串化療，以及被醫生在左大腿開刀，把癌組織切掉，天真的小女孩不時哭起來，頭髮日漸稀少至脫光，面色變黑，駱太笑言「唔知似乜鬼」。慧翹稱她沒有哭過，不過卻被媽媽踢爆哭了很多次。<br>手術並不容易，要從小腿取出一小塊骨頭，填補大腿切掉的位置，再等傷口復元；為免郁動影響骨頭生長，需打石膏固定，由腹部至雙腿動彈不得。駱太說：「打咗成年石膏，今年6月尾先拆，但啲骨生得唔好，7月再駁過骨，8月尾先至拆晒石膏。佢咁細過好辛苦，寧願係我受。」<br>慧翹的治療大致完成，現接受物理治療，準備恢復正常生活。未來兩、三年需用輪椅，不可以跌倒；將來或會出現長短腳，因此三、四年要再做手術減少兩腳長短差距。<br>由病發至今已有500日，其間大部份時間都在病床上，以前成日話「乜咁快放完假」的慧翹，現卻很想快些回校上課，「我想快啲返學，喺醫院好悶，想快啲返去同同學一齊玩」。<br></p><p>學習認真奪進步獎
</p><p>留院期間，她唯一良伴是手機，早上習慣在床上看《蘋果動新聞》，她有留意時事新聞，記者問她是否知道薄熙來案，她點頭示意，但對林慧思老師事件則不清楚。<br>在受訪時，很多時只帶微笑，以短句回答，其二年級班主任張美兒老師指慧翹向來十分樂觀，「係好鍾意講嘢嘅小朋友，成日黐住老師傾偈」。她間中探望慧翹，覺得她性格和以前不同，「變咗沉默寡言，同佢傾偈時佢會笑吓，冇咗以前好天真、好活潑嘅感覺，覺得佢成熟咗，又懂事咗」，老師去探病時，媽媽哭了，老師哭了，她卻沒有哭，慧翹變得堅強了。<br>來自新移民家庭的慧翹讀書態度認真，英文水平初時不太好，但她上課特別專心，又於課後託管時經常問老師，成績有所進步，「睇住佢慢慢爬上嚟，去到70幾80分，攞埋進步獎，但喺呢個時候就病。咁勤力、咁生性，好可惜！」張老師在新學年是她的中文科老師，她說學校會幫她追回學業。<br>駱太為照顧女兒辭了工作，家中經濟靠駱爸爸的收入支持。駱家最近獲編配公屋，慧翹十分緊張自己的睡房，向專為癌病兒童達成心願的願望成真基金申請裝修自己的睡房，申請已獲批，「我鍾意間房淺藍色，唔多鍾意粉紅」。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>