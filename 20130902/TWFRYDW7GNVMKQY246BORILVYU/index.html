<html><header><meta charset="utf-8"><title>Eason聲線超似陳百強</title></header><body><h1>Eason聲線超似陳百強</h1><p>陳奕迅（Eason）、楊千嬅、梁詠琪和蘇永康等前晚在亞洲博覽館演出「拉闊思念會．永恒的愛陳百強」，陳百強（Danny）的家姐、哥哥、契爺、張家輝、何超瓊等均有到場欣賞。現場播放了Danny昔日演出過的電影及歌曲片段，歌迷不停大嗌：「Danny！」以表思念。</p><p>超儀獲契爺贈歌衫</p><p>大部份歌手均穿上Danny最愛的紫色衣裳，大合唱一曲後，便由何超儀打頭陣獻唱《今宵多珍重》，她穿上由其契爺Danny於20多年前送給她的紅色舞衣，她在台上感觸說：「多謝你喺我迷失時畀支持我、教誨我，為我訂做第一件舞衣，為我人生帶來最燦爛一頁，I miss you！」<br>之後梁詠琪、林一峰、張敬軒和陳奕迅等輪流獻唱，Eason獻唱《從今以後》時聲線與Danny極相似，他否認刻意模仿，他說：「我好用心同好誠懇去唱，不知不覺上咗身，Danny好有翩翩公子feel，氣質好高貴。」Eason前晚有同Danny家姐合照，但他卻自爆80年代曾被Danny拒合照辳事，他說：「有次去會所見到佢同仙杜拉喺泳池邊，當時佢戴住太陽眼鏡好大隻，我問仙杜拉可唔可以合照，但佢幫Danny婉拒咗，最後我同仙杜拉影咗張相。」</p><p>蘇永康說了一段昔日與Danny的往事，他說：「記得有次出席朋友一個回教婚宴，冇酒、冇乳豬，Danny坐喺我隔籬黑晒面，五分鐘後佢走去便利店買咗氈酒叫我陪佢飲，一段日子後喺麗晶見番佢，但對我反應好冷淡，佢係不折不扣藝術家，有藝術家脾氣，獨一無二。」<br>超儀沒有與其他歌手大合唱，是否凸顯Danny契女身份？她說：「大會安排，呢個位出場好靚。」她自爆小時候被姊姊在街上鬧醜樣，不讓她入行，幸得Danny「打救」為她重新包裝，還送上她前晚穿着的紅色歌衫，讓她可留為紀念。千嬅前晚穿上一襲deep V裙，惜無甚睇頭，她說：「冇餵人奶後，身材變番少女時代。」<br>採訪：王連連<br>攝影：陳俊強</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>