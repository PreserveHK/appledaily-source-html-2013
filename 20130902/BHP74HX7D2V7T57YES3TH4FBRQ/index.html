<html><header><meta charset="utf-8"><title>球迷點睇城門谷</title></header><body><h1>球迷點睇城門谷</h1><p>周先生（左）、吳小姐<br>「我哋本身住屯門，呢日都係跟東方專車入球場，如果冇專車嘅話，就要考慮吓會唔會入場。東方全隊配合唔好，整體表現有待改善，但都支持佢哋贏冠軍！</p><p>姜先生<br>「我本身住港島，所以就算有專車都唔方便，最後搭咗50幾蚊的士入場。不過，因為東方有好多90年代球星，所以我都會入場撐佢哋，希望東方王朝再起，唔好吓吓都係南、傑玩晒。」</p><p>李太<br>「呢日帶囝囝卓軒入場，其實係撐爹哋（東方中場李思明）。雖然我哋都喺附近住，但呢個場確實唔方便球迷，所以氣氛麻麻，相信去番旺角場會好好多。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>