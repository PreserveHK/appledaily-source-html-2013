<html><header><meta charset="utf-8"><title>陳伯專營西裝布半世紀　「做到我冇能力做」</title></header><body><h1>陳伯專營西裝布半世紀　<br>「做到我冇能力做」</h1><p>【本報訊】西港城前途未卜，昔日從中環花布街遷入西港城的10多檔布販最快兩年後，又再次面臨被迫遷的威脅。專營「西裝布」逾半個世紀的陳伯慨嘆，售賣傳統布料的商戶在香港買少見少，花布街一旦被清場，全港唯一最齊全布疋出售的特色地方將消失。<br>走入西港城一樓，色彩繽紛、琳瑯滿目的布疋映入眼簾。專營西裝布的陳伯19歲入行，揀料、剪布、摺布等全部由零學起，不經不覺售賣西裝布超過半個世紀，更曾為港英政府的布政司選西裝布，雖然年屆72歲，現時每天仍準時開舖。他慨嘆，售賣傳統西裝布料的商販已買少見少，「傳統嘅野越嚟越少，我哋結束埋就冇㗎啦」。<br></p><p>緬甸王妃曾到花布街買布
</p><p>陳伯稱香港布業因社會發展逐漸式微，「做一套西裝工序繁複，客人先要揀鍾意嘅布，再搵裁縫師傅度身，之後又要試身，再去攞，好彩啱身唔使改都要去四次，加上裁縫又少，已經冇人入行，𠵱家去商場買一件方便好多，大家都買現成嘅西裝」。遷入西港城後陳伯生意更大不如前，政府及市建局將就西港城用途重新諮詢，陳伯相信距離「執笠」日子不遠，但仍希望承傳這行業，「有時連續幾日冇生意，希望做到我冇能力做嗰日」。<br>專售歐洲布料的歐先生自小與布結緣，「細細個就對住啲布，跟住爸爸一路學、一路做」。他在西港城的商舖有多達5,000種布疋，部份全港獨有，「見到客人做到件靚衫，話我揀布揀得叻，好有成功感」。他憶述當年港督、緬甸王妃都到過花布街買布，「布業要成行成市先有生存空間」。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>