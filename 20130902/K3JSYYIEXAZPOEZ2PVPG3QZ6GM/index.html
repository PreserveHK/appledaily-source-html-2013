<html><header><meta charset="utf-8"><title>中環在線：細劉系再搞上市黃灌球幫手 - 李華華</title></header><body><h1>中環在線：細劉系再搞上市<br>黃灌球幫手 - 李華華</h1><p>過去廿年，紅籌、H股、民企在港上市，令到唔少投行賓架輕易賺夠上岸或者轉行。好似「紅籌之父」梁伯韜左右手、百富勤「黃金時代」神級ibanker黃灌球（Gilbert），呢幾年轉搞私募基金，近排又幫「細劉」劉鑾鴻手做利福地產（2183）獨董。</p><p>做利福地產獨董</p><p>梁伯韜當年創立本地投行百富勤，Gilbert同另一位神級ibanker蔡洪平都係佢得力助手，後來百富勤同法巴合併，Gilbert繼續同梁伯韜打天下，安排過唔少出名嘅上市公司上市，好似蒙牛（2319）、玖龍紙業（2689）。<br>Gilbert喺投行界算係一位人物，佢2007年離開投行，創立私募基金雄牛資本，專門喺內地做投資，今次做利福地產嘅獨董應該純粹幫吓手，事關利福（1212）2004年上市時，都係經Gilbert手。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>