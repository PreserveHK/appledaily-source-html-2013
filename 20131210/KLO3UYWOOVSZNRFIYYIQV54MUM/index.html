<html><header><meta charset="utf-8"><title>向海嵐陪陳法蓉煲粥</title></header><body><h1>向海嵐陪陳法蓉煲粥</h1><p>【銅鑼灣利園】陳法蓉同向海嵐向來老友鬼鬼，平日都會相約行街食飯購物，感情唔錯。日前下午5點30分，佢哋又相約出動現身銅鑼灣利園，雖然近日天氣凍咗，但向海嵐仍然着短褲上陣，露出長腿。佢哋去到COVA時，初時以為佢哋打算入內嘆茶，點知入咗店內唔夠三分鐘又走返出嚟，跟住陳法蓉就係咁講電話，似乎佢哋約咗人，但又去錯地方，陳法蓉企喺度講足成五分鐘電話，身旁嘅向海嵐亦都表現得好唔耐煩，最後佢哋入咗電梯就走人。<br>採訪、攝影：徐錦池</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>