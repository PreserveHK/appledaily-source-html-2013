<html><header><meta charset="utf-8"><title>粵劇界後輩齊悼念阿姐讚紅線女：好肯教人</title></header><body><h1>粵劇界後輩齊悼念<br>阿姐讚紅線女：好肯教人</h1><p>名伶紅線女前晚在廣州逝世，香港八和會館主席汪明荃大讚女姐將畢生奉獻給粵劇，阿姐昨日在電話中說：「女姐咁多年仲有上堂，係全身奉獻畀粵劇，《搜書院》、《昭君出塞》，電影《家春秋》、《雷雨》都膾炙人口，有自己嘅『紅腔』，佢影響我唔少。」</p><p>「佢一字一句教我」</p><p>女姐最後一次在港公開露面，是出席油麻地戲院開幕禮，節目由八和策劃，阿姐本於上月八和60周年慶典邀女姐出席，但因女姐腰病而未能赴約，阿姐說：「知佢健康冇事後仲日日返工，私下同女姐亦師亦友，我𠵱家做緊嘅《穆桂英大破洪州》同《刁蠻公主》都係佢一字一句教我，算係師傅，佢好肯教人，唔係個個前輩肯教。」阿姐坦言希望可出席女姐喪禮，至於八和會否有悼念活動，仍未有定案。<br>「阿嗲」梅雪詩在電話中說：「我哋出身時佢好似已經唔喺香港，我哋喺香港跟師傅學戲，聽好多人講佢係粵劇界一個好前輩，好有地位，真係好好聲。」阿嗲謂很少接觸女姐：「我咁微小點會接觸到大前輩，但佢唱《昭君出塞》好好聲。」</p><p>蓋：快活老人家</p><p>蓋鳴暉、吳美英昨在尖沙嘴活動時齊悼念前輩，蓋鳴暉說：「舊年新光戲院活動見過女姐，佢好鍾意講笑，係個快活老人家，希望佢一路好走。」<br>龍貫天在金鐘出席「西九大戲棚」活動，大讚女姐在內地做了很多培育後輩的工作，不少名演員都由她提拔出來。曾跟女姐合作《臥薪嘗膽》的譚倩紅說：「已經係差唔多60年前嘅事，佢可以話係一代宗師，呢位花旦王嘅『紅腔』好值得懷念。」廣州長大的張敬軒對女姐離世深感惋惜，他昨在將軍澳出席活動時說：「同女姐有幾面之緣，佢知我係創作歌手都叫我加油鼓勵我。」<br>採訪：楊潔雯、卓寶花<br>攝影：仇志德<br></p><p>33不盡：十年一劫 </p><p>香港娛樂圈每10年必有一巨星離世，年份尾數都是「3」，前晚粵劇名伶紅線女在廣州心肌梗塞離世，最離奇是紅線女離世與「8」字也扯上關係，她在12月8日，晚上8點8（40分），終年88歲。</p><p>1973</p><p>國際武打巨星李小龍</p><p>1983</p><p>一代武打巨星傅聲</p><p>1993</p><p>殿堂級搖滾樂隊Beyond主音黃家駒、第一代偶像派歌手陳百強、李小龍之子李國豪</p><p>2003</p><p>一代巨星張國榮、香港女兒梅艷芳</p><p>2013</p><p>粵劇名伶紅線女、八和會館前主席陳劍聲、著名武打明星及導演劉家良</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>