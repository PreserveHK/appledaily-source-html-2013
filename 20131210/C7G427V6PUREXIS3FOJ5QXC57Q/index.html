<html><header><meta charset="utf-8"><title>擾民安又被追數　朋友出律師信追討17萬</title></header><body><h1>擾民安又被追數　朋友出律師信追討17萬</h1><p>生命力強過小強嘅阮民安（Tommy），上個禮拜先疑似俾前女友貼WhatsApp對話截圖，鬧爆佢連三百蚊飯錢都𢱑。噚日又有人話Tommy仔爭佢錢喇！有位自稱係Tommy仔「前朋友」嘅Y小姐報料，話2010年前前後後借咗17萬俾佢，點知佢之後玩失蹤。Y小姐話試過向小額錢債搵佢追討，亦發過律師信俾佢，但Tommy仔簽完名，還咗一期就冇再還，仲偷咗佢一個Chanel袋同一部手提電腦。Y小姐話希望借助傳媒嘅力量叫佢還錢，同叫佢唔好再呃女仔錢呀。</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>