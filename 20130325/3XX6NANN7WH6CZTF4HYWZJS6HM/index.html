<html><header><meta charset="utf-8"><title>內疚兒子被迫停學</title></header><body><h1>內疚兒子被迫停學</h1><p>【特稿】<br>回想經營茶餐廳的20年歲月，「係辛苦㗎，乜嘢個人生活都冇，但總算捱大咗三個仔女」。阿興說：「𠵱家我乜嘢都冇咯，冇嘢都唔使驚，咪見步行步。」原本愁眉苦臉的他，反展露笑容說：「其實我覺得冇嘢，個命運係咁安排，問題差在你點爭取，結果係咁都冇計。」<br>阿興的大女兒早已自立，對於身在加拿大的20歲兒子和19歲小女兒，阿興有點內疚說：「餐廳生意唔掂之後，個仔𠵱家喺加拿大要暫時停學供細妹讀書，個女就半工讀。」<br>跟阿興分居多年的朱太，現仍在茶餐廳幫忙打理，記者希望和朱太談兩句，她垂下頭尷尬地說：「你哋問朱生啦。」隨即轉頭忙店務。阿興說：「我哋𠵱家仲係朋友。」</p><p>員工盼度過難關</p><p>直到阿興坐上電單車送外賣去了，朱太才向記者說：「希望你哋可以幫個忙，如實寫番個狀況出嚟。」<br>由開張做到現在的員工葉師傅說：「飲食業呢行你都知轉得幾快，老闆唔好我哋都唔會做成20年。」同樣做了20年的容姐也表示：「老闆人品好好，對員工好和善，從來唔發脾氣，希望佢可以度過難關。」<br>食客鍾女士說：「我幫襯咗間餐廳好多年，睇住佢哋由20蚊加價加到𠵱家40幾蚊。大角嘴𠵱家越來越少地方食嘢，𠵱家又少一個地方幫襯。」<br>《蘋果》記者</p></body></html>