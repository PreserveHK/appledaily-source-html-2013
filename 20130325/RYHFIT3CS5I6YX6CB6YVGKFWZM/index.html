<html><header><meta charset="utf-8"><title>都是那些年：劉鳳屏結婚大過天</title></header><body><h1>都是那些年：劉鳳屏結婚大過天</h1><p>劉鳳屏本想將唱歌當作終身職業，但當她看透娛樂圈的現實，覺得唱歌這一行是真的「順流逆流」，縱使她的唱片如何大賣，但始終要受人控制，所以她婚後一度退出樂壇，做好妻子和繼母的本份，但偶爾也會作玩票性質舉行演唱會。<br>撰文：黃曉妍</p><p>有「嬌嬌女」之稱的劉鳳屏，結婚後一度退出樂壇，做好妻子本份，只偶爾以玩票性質開演唱會和粉絲見面，上月初她便回港在文化中心舉行了兩場演唱會，當日她演唱了往年很少演繹的歌曲，如《思念》和《問問你》等，還唱了周璇、李香蘭、吳鶯音、顧媚等人的金曲，向幾位前輩致敬。</p><p>獲蔡和平賞識
</p><p>劉鳳屏在65年參加報館舉辦的歌唱比賽奪冠後，獲金冠酒樓夜總會聘用為歌手，由於金冠的客路很廣，她要學唱英文歌、日文歌，她笑說：「當時有好多外省人、上海人、本地高尚人家去金冠食晚飯、跳吓舞、飲兩杯，廣東人冇咁富有，所以我好少唱廣東歌。」<br>在金冠唱到第三年，劉鳳屏邊唱邊參與無綫的《歡樂今宵》，她說：「蔡和平啱啱入咗TVB，時時都去金冠聽歌跳舞，物色樂隊、歌手，當時我喺度，所以簽咗我同師姐鍾玲玲。」67年劉鳳屏一星期唱兩次《歡樂今宵》，她說：「喺夜總會唱歌係好犀利，因為當時未有歌廳，電視台又剛剛開，冇乜歌星，而且我同鍾玲玲最年輕、最出名，所以我係TVB第一代合約歌手，我喺TVB做咗15年，之後去咗亞視兩年，然後再返TVB，做到我結婚為止。」</p><p>患病被傳生仔</p><p>由酒樓夜總會跳入公仔箱，劉鳳屏發展一帆風順，在68年風行唱片為她推出首張個人大碟，但劉鳳屏在69年推出第二張唱片時，不幸患上大頸泡（甲狀腺腫脹），使所有工作停頓下來，她說：「唱得太辛苦，唔夠休息，我嘅工作停咗大半年，當時傳我秘密生仔，我好唔開心，其實係聲帶俾腫瘤壓住，好彩唔係嗰啲嘢，係甲狀腺啫，係良性。」工作停滯，是劉鳳屏的低潮期。幸好，71年痊癒，風行唱片的兄弟公司麗風唱片為劉鳳屏推出第三張唱片。<br></p><p>作為無綫第一代合約歌手，劉鳳屏認為一切都要遵守電視台規則，她說：「我簽咗一個月四次騷，我唱《歡樂今宵》六至八場，多咗TVB照補水，價錢合理。」限死一個平台宣傳，對歌手不公平？劉鳳屏說：「我覺得TVB係啱嘅，在商言商，我捧你，我畀機會你，你就係我夥計，唔能夠做第二度，唔係佢點控制你呀，我捧紅你，你走咗去咁點算！」所以劉鳳屏斷斷續續服務了無綫共22年。</p><p>做好繼母本份
</p><p>劉鳳屏第一隻唱片便大賣，看似沒經過大風浪的她，卻說看透了這個娛樂圈，因無論你唱得有多好，始終都要受人控制，所以說到辛酸史時，她很直接地說：「我有！」當年她唱《西施》主題曲《情結解不散》，唱片公司老闆卻拒絕出唱片，劉鳳屏說：「我唱得好認真，本來老闆答應我出個人唱片，後來佢話潮流興出雜錦碟，我好唔開心，睇化喇，加上我識咗我老公，於是我88年結婚，幫老公打理生意，加上我係繼母，老公有兩個仔女，我要做好我本份，我決定唔再唱歌，因為呢行真係『順流逆流』，01年我亮相阿姐（汪明荃）嘅《明曲滿天星》，反應好好，唱片公司請我去內地，三日內趕製兩張卡拉OK碟，當時叫你出又唔出，真係好現實。」<br>場地提供：雲來軒</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>