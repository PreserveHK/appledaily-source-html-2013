<html><header><meta charset="utf-8"><title>地獄特訓</title></header><body><h1>地獄特訓</h1><p>德國名模兼主持人Heidi Klum，近排宣佈咗將會做《全美一叮》嘅新任評判，雖然佢好忙，但噚日佢都帶埋四條化骨龍去馬利布海灘玩。不過，Heidi似乎想訓練囡囡Leni承繼佢做超模，喺沙灘對佢進行特訓，要Leni喺曬到爆嘅沙灘上面做倒立，認真高難度！睇下Leni乸埋口面個樣就知佢幾辛苦。特訓後Leni同埋兩個哥哥Henry、Johan仲有細妹Lou齊齊藏身喺沙入面玩熱沙浴，阿媽Heidi即刻攞手機影低呢個有趣場面。幾個小朋友玩到冇嘢好玩，走去玩搬海藻囉。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>