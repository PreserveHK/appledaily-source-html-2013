<html><header><meta charset="utf-8"><title>聲稱手持契媽臨終委託密函　<br>龔如心契仔爭做遺產監督</title></header><body><h1>聲稱手持契媽臨終委託密函　<br>龔如心契仔爭做遺產監督</h1><p>【本報訊】下月4日，是已故華懋集團主席龔如心的忌辰，人走了六年，帶不走的828.6億元遺產，卻被爭奪了六年，至今尚未知由誰監管。「呢個世界上冇一個人了解佢哋（王德輝夫婦）清楚得過我！」當日為龔如心擔幡買水的契仔張雁坤首度披露，契媽臨終前交他一封密函，委託他協助管理遺產，他已將契媽這個遺願轉達給律政司，「可以畀我一個職位做一個監督，我係跟咗佢哋40幾年、佢哋最痛錫嘅契仔」。<br>記者：何凱兒</p><p>根據張雁坤所持的龔如心密函，龔臨終前的意願是由其乾兒子張雁坤擔當主要角色，打理其遺產及各項慈善基金。同時，她信任對方會照顧她與丈夫王德輝的家人及華懋員工，而密函所註的日期是2007年3月29日，即龔如心去世前五日，密函上有龔如心的簽名。張雁坤不知是誰替病榻上的契媽預備這封信。</p><p>斥龔仁心不專業
</p><p>他表示，選擇在這個時候將密函曝光，並非為了爭奪甚麼，只是非常不滿華懋慈善基金的運作，矛頭直指基金理事龔仁心及其兩名胞妹「佢哋唔professional（專業）、未做過生意、冇做過投資，根本唔了解龔如心……」<br>張雁坤口中龔仁心的其中一宗「罪」，是打環保牌頭亂拆華懋物業，「華懋近年不斷拆樓，但我契媽嘅環保理念唔係咁，尤其係熙信大廈，我特別希望佢哋高抬貴手唔好拆……契媽諗住保存呢幢大廈」。<br>本身從事私人投資的張說，一個營運良好的基金，一定要有一盤持續經營的生意，例如華懋在香港有四百多幢大廈，成立房地產信託基金（REITS）遠勝胡亂拆卸，再者「契媽呢筆財產係屬於國家嘅，做錯就梗會有人出嚟講……佢幾兄妹應該畀啲constructive（有建設性）嘅idea（提議）」。<br>龔如心於2002年訂立遺囑，將所有財產撥歸華懋慈善基金，她希望由聯合國秘書長、中國國家總理及本港特首一同監管，經過一輪爭奪，高等法院上月裁定，基金只是慈善信託而非受益人，必須在監管下進行慈善事業，但誰是監管人至今未有定案。<br>張說，很感謝法庭的裁決，也尊重基金會上訴「呢次裁決基本上99.9%已經達到契媽嘅心願，所以我呢個時候出嚟講係適合嘅」。他又補充，「我契爺契媽從冇叫佢三個（龔仁心三兄妹）接管遺產同埋簽名畀佢哋入華懋慈善基金，契媽2002年立遺囑嗰陣好急，但之後一直有同我講邊個係佢心水人選（遺產監管人），包括夏佳理、簡福飴及李梓明等」。</p><p>盼落實契媽心願
</p><p>張雁坤慨嘆，權力與財富會對很多人有魔力，這場基金爭奪戰也是時候告一段落，至於他本人的角色，他坦言「契媽係有啲安排畀我，但呢個係私隱，唔講得畀你知……所以，我係冇嘢去爭，只係希望落實契爺契媽嘅心願，喺兒童教育、環保等方面為中港同胞作出貢獻」。</p></body></html>