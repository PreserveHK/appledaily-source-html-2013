<html><header><meta charset="utf-8"><title>爾巒與臭河為伴<br>水質極劣　區議員：豬屎排晒入去</title></header><body><h1>爾巒與臭河為伴<br>水質極劣　區議員：豬屎排晒入去</h1><p>【直擊報道】<br><br>貴絕新界西北的新地（016）元朗爾巒，以臨河洋房作招徠，記者現場直擊所見，呎價萬萬聲的洋房所臨之河，卻是臭名遠播的錦田河，水質早被環保署定為最低級別的「極劣」。區議員稱是豬場非法排污所致，「豬屎排晒入河，唔臭就奇！」與千萬洋房享同一河景的住戶難頂惡臭多年，無奈長期關窗。<br>記者：陳家雄</p><p>上周五新地公佈50伙爾巒大戶呎價，臨近錦田河洋房實用呎價高達2萬元，高座分層實用面積呎價也要達約1.5萬元。官網顯示，項目介乎西鐵元朗站及錦上路站之間，相熟代理提醒，若要徒步，由錦上路站徒步會較元朗站好行。記者遂由錦上路站出發，經過雜草叢生、滿佈狗屎的羊腸小徑，又跨越錦田公路的行人橋，約25分鐘終到達爾巒正門，現場所見，一眾經紀尤如電波少年般，在路邊舉牌拉客。</p><p>河面浮現垃圾油污</p><p>穿過高埔村與爾巒之間的小徑，便是每呎叫價2萬元的臨河洋房，與河道僅一路之隔，將來入伙，若不裝圍板，途人可完全窺見屋內狀況。走到河畔，河水傳來陣陣惡臭，河道上浮着一層層像油污的反光面，狀甚嘔心，垃圾、淤泥隨處可見。攝記見河面出現一點點水滴，還以為落雨，再細心一看，原來是蚊蟲站在水面泛起的漣漪，污染嚴重。</p><p>河水含菌量極高</p><p>與河畔大宅享同一河景的旭日花園住戶黃先生表示：「住呢度，貪佢寧靜。但搭車不方便，無嘢買，買嘢要出元朗，條河好臭，難頂，一年有廿幾日特別臭！」黃太接着說：「我們唯有經常關窗。」<br>居住加州花園的楊先生趁假日來睇爾巒，他劈頭便說：「聽講呢度空氣好，但條河臭臭哋，咪來視察囉！」他接着說：「不過靠近這條河，真係好臭！」<br>根據環保署最近期的水質報告，錦田河兩個水質監測站在2011及2010年均錄得「惡劣」評級，其中一個監測站在2011年更錄得最低級別的「極劣」評級。報告又指，兩個監察站在2011年錄得每100毫升含7.3萬和32萬菌落數，即屬於最污染的高及極高級別。報告解釋，該河道污染源主要來自區內禽畜農場的非法排放、非法接駁排污渠、未有污水管道鋪設的鄉村和小型工業的排放所影響。<br>元朗區議會環委會主席曾憲強表示，錦田河污染問題一直困擾着沿河周邊村民，其中一個污染源頭是非法排污，「好多豬場將豬屎就咁倒入河，啲豬屎排晒入河，想唔臭就奇！」他批評，當局在打擊非法排污方面不足。</p><p>【市民心聲】</p><p>實地參觀</p><p>楊先生表示，聽說這個樓盤（爾巒）用料好靚，所以來實地參觀，但卻發現該盤靠近條河，兼且好臭。</p><p>難頂惡臭</p><p>與臨河大宅享同一河景的旭日花園，其住戶黃先生表示，錦田河臭得好難頂，而且一年更有廿多日是特別臭。</p><p>【網民洗版】</p><p>環境差　等劈價</p><p>Spencer Wong：今次新地仲玩作對真係攞嚟衰，等睇劈價，到時托價不成累埋其他發展商推盤難定價。</p><p>Noir Mountain：又話鄰近西鐵站。實情好鬼遠！！！遠過太子去旺角！</p><p>Noir Mountain：附近好鬼多大型電塔，差唔多圍着個屋苑。唔係話太近大型電塔對健康唔係咁好㗎咩！</p><p>吳國輝：我住元朗；我相信白癡會買。河臭；多蚊……唔值呢個價﹗</p><p>Johnny Chan：呢條香河真係值錢<br><br>資料來源：蘋果日報留言版</p><p>新game出爐 ～ 快啲試下自己有無辦法上車啦！<br>【「樓」年運程小測試】<br> http://www.tomonews.net/game/hkhousingpolicy/ <br></p></body></html>