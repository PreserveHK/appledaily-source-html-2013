<html><header><meta charset="utf-8"><title>茶記東主白手興家變一無所有<br>市區重建收舖　製造香港哀歌</title></header><body><h1>茶記東主白手興家變一無所有<br>市區重建收舖　製造香港哀歌</h1><p>【本報訊】從身無長物到成為兩間餐廳的東主、置業、養活一家五口，57歲的朱國興是典型的「香港故事」。一場市區重建和地產狂潮，將香港故事變成「香港哀歌」，阿興賣樓支付遣散費，生意、物業沒有了，家沒有了，連海外留學的兒子也被迫停學，辛勤30多年，他嘆道：「我唔煙唔酒又唔賭，安份守己工作……𠵱家乜都冇晒。」<br>記者：盧勁業</p><p>在大角嘴晏架街，阿興雖然擁有海皇茶餐廳和海皇快餐店兩舖，但他卻住在餐廳後巷一間小屋，走幾步就到，不足50方呎，後巷污水臭味陣陣，每逢大雨都沖來很多垃圾。他說：「以前一家人住喺度，日子都係咁過，喺度直接起身就可以開舖。」<br>1980年代的黃金歲月，阿興和太太、大女兒都在這小屋度過。當時他在這巷口有一個電工小檔，「我讀書唔多，喺後巷同人維修電器搵食，算儲到啲錢」。1993年他與兩友人合資開快餐店，其後擴充營業，接手毗鄰的茶餐廳；後來兩拍檔先後退股套現。同於1990年代初，他的大兒子和小女兒相繼出世，其後夫婦分居。太太帶着兩名年幼子女住居屋；阿興則與大女兒住450方呎的自置物業。<br></p><p>「樓市升到咁，原區租唔到舖」</p><p>多年來，阿興每朝4時起床準備開業，「嗰陣係辛苦㗎，但係做得好開心嘅。有地方住，仔女開始大，都覺得安樂」；容易滿足的他，仍以後巷小屋為基地，很少返回私樓。<br>噩夢從2008年政府宣佈大角嘴重建開始。阿興的餐廳和小屋，都在重建範圍內，「50幾歲人我仲可以去邊？嗰陣又供緊仔女讀書……我哋就等佢傾賠償啦，點知一等就四年；佢哋先搞咗樓上租客、住戶……最後先處理地舖」。<br>2010年，樓上住戶陸續搬遷，「半年間所有人走晒，一日三餐嘅生意一下子冇晒」。此時業主更加租數千元，「（業主）講『我一日叫你拎多200幾蚊啫，咁都冇？』我都啞咗唔識答」。「我養住20幾個員工家庭，唔可以話執就執，惟有蝕做。」阿興說：「（夥計）入來時年輕力壯，到𠵱家都已經兩鬢斑白……佢哋仲可以去邊搵（工）？」大多數夥計做了逾10年，較年輕的現已流失或遣散。<br>直到2011年下半年，市建局確定賠償，「兩舖加埋交成8萬蚊月租，佢只係用幾十年前嘅應課差餉租值計賠償，計我月租4萬幾蚊；我後巷嘅物業只賠1萬（約30年前以5萬元購入）」，賠償總額合共190多萬元，連員工的遣散費都不夠支付。他不肯妥協，遭政府入稟收舖索償。樓市瘋狂，雪上加霜。「（如果）話重建嗰一刻即刻賠，我都搬得郁。𠵱家點搬？」他說：「樓市已經升到咁，原區已經冇辦法租到舖。去第二區開，茶餐廳冇街坊熟客點做？」<br>也許他沒有抓緊時機，也許他不夠精明，但在追隨他20年的員工眼中，他是個好老闆，即使蝕錢，也從未拖過糧。阿興為籌措遣散費，把未供完的物業賣掉，並向兄弟姊妹借了70萬元周轉，「（員工）做咗十幾二十年，每個員工最起碼要10幾萬遣散費」。</p><p>「我安份守己，𠵱家乜都冇晒」</p><p>「壓力真係好大！冇生意係壓力，供應商、市建局、業主、員工、官司，全世界向你排山倒海咁嚟。」阿興強忍淚水地說：「十幾年心血，一陣間就冇晒。我唔煙唔酒又唔賭，冇不良嗜好，安份守己工作，但咁多年基業，𠵱家乜都冇晒。」訪問結束之際，他已工作了近14小時，一臉倦容：「我唔係想你哋可憐我，只係想多啲人知道𠵱家嘅社區重建制度，對小本經營嘅租戶好唔公平。」<br>市建局回應指，按該局準則，非住宅租客的特惠津貼，須在成功收購有關物業後，才會正式處理；金額按當時的應課差餉租值釐訂。至於當年阿興向街坊以現金買下的後巷建築，市建局指，由於他未能提供文件證明業權，該局無法提出收購或補償安排。</p></body></html>