<html><header><meta charset="utf-8"><title>歌迷亂掟公仔　B.A.P靚樣中招</title></header><body><h1>歌迷亂掟公仔　B.A.P靚樣中招</h1><p>韓國上位組合B.A.P前晚在九展舉行首次香港演唱會，歌迷high到企凳睇，其間有人大力掟麵包超人公仔上台，一心想送給偶像卻變成襲擊偶像，掟中成員Zelo塊面，可憐的Zelo一臉痛楚。</p><p>呼籲不要企凳
</p><p>由隊長容國、力燦、大賢、Zelo、鐘業和永才組成的B.A.P，前晚在九展開騷，全場爆滿，歌迷揮動熒光棒營造一片綠海，當中有印尼粉絲捧場，而本地名模楊崢也有現身。在近兩小時的演出中，B.A.P又唱又跳演繹《Warrior》、《Dancing In The Rain》等十多首歌曲，配合升降台機關、大銀幕播出的懾人影像，以及火柱和煙花等，極富視聽之娛。<br>由於歌迷太high，力燦在開騷後不久，已呼籲大家要顧及安全，不要企凳睇騷。Zelo用廣東話冧歌迷說：「你哋掛住我嗎？」之後他和大賢及力燦擺出gwiyomi甫士，容國則背對歌迷扭籮，令歌迷尖叫聲四起。<br></p><p>私伙相機狂影
</p><p>其後容國DJ上身打碟，大賢和永才則炮製驚喜唱英文歌《I Believe I Can Fly》。<br>尾聲時，B.A.P熱到脫下外套露手臂，又與歌迷大合照，力燦更出動私伙相機影相留念。其間有歌迷將麵包超人公仔掟上台，誰知擊中Zelo塊面，由於力度大，Zelo面露痛楚，身旁的力燦嚇到O嘴，大賢就將公仔丟到一旁。不過之後仍有歌迷照掟公仔上台，嚇到成員都縮一縮。<br>六子謝幕後，歌迷仍不願離去，還合唱韓語生日歌預祝本周五（28日）生日的大賢。B.A.P昨午返韓，吸引近200名歌迷送機，容國和大賢行入禁區前跟歌迷揮手，十分友善。<br>採訪、攝影：梁婉霞、黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>