<html><header><meta charset="utf-8"><title>隔牆有耳：　名人扒浴缸　單仲偕攞冠軍 - 李八方</title></header><body><h1>隔牆有耳：　<br>名人扒浴缸　單仲偕攞冠軍 - 李八方</h1><p>旅發局噚日嘅香港龍舟賽事，同場加映名人扒浴缸大賽，結果早前喺訓練環節中扒到反艇嘅民主黨單仲偕，吸取過訓練時嘅教訓，起步時保持穩陣兼平衡，到中段時加速，結果喺名人組中，捧走冠軍，當然亦都要多得拍住佢嘅係旅發局龍舟隊成員。<br>邊個包尾？當然係體重超過200磅嘅經民聯張華峰啦，查實以佢嘅身形，佢唔反艇唔沉船已經算好好彩啦。<br>海洋公園主席盛智文仲喺賽事中，一度撞擊對手香港迪士尼行政總裁金民豪個浴缸，但盛智文最終都係尾二，迪士尼就排第七。至於以比堅尼利示人嘅白韻琹同佢honey謝偉俊，就排第八。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>