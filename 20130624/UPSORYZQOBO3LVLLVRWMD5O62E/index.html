<html><header><meta charset="utf-8"><title>「喺埋一齊係我心願」家強想重組Beyond</title></header><body><h1>「喺埋一齊係我心願」<br>家強想重組Beyond</h1><p>今年是Beyond出道30年及黃家駒逝世20年的日子，昨日港台在錄影廠舉行「Beyond 30」座談會，黃家強、填詞人劉卓輝、樂隊RubberBand的6號及港台的周國豐分享Beyond對社會、樂壇的影響及大家對家駒的感受，並邀請80位來自各地的歌迷出席。港台公佈「我選最Beyond微博投選結果」，第一位《海闊天空》、第二位《光輝歲月》、第三位《真的愛你》、第四位《Amani》及第五位《情人》。<br><br>家強昨日數度感觸想落淚，他說：「佢細個未識音樂，全屋最曳，到佢揸起支結他就變咗好多，日彈夜彈又創作，音樂將佢成個人重新寫過，佢好有毅力，對社會、世界好敏感，觀察力好強。」家強說：「喺日本生活難溝通又冇朋友，但去到咁遠為乜，只係為理想。」會否將家駒遺作再發表？家強說：「5年前已做過，唔想有人覺得我消費緊一啲嘢，呢個位要小心啲。」</p><p>6號自責敏感度不足</p><p>主持再問Beyond會否重聚？家強說：「我一個人答唔到，好多嘢冇絕對，可以喺埋一齊係我心願，如果唔可以希望大家明白，好多嘢已變咗，𠵱家唔可以實現到，好對唔住，好似世榮講希望多啲時間做自己鍾意嘅音樂，我都一樣，最緊要開心，唔開心就寧願各自做自己嘢，我寧願將呢個名鑲好佢，唔好打爛佢更好。」</p><p>家強接受訪問時自認眼淺，指家駒在其心中沒減輕過，提到Mr.與RubberBand演維穩騷的風波，家強覺得香港是自由社會，不要給他們太大壓力，讓他們開心玩音樂，家強亦說今年會帶小朋友遊行，為香港出一分力。6號被問Mr.遭狂轟，他稱有留意，希望四個人一齊才交代，強調今次敏感度不足有少少自責。有指主辦單位早已講明是為訴求開騷，他說：「後尾佢哋都解釋番我哋知，主辦係只有一個，但有好多協辦機構，佢哋有其他目的、訴求又好，有好多人我哋都會睇得到。」<br>採訪：溫敏芝<br>攝影：仇志德</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>