<html><header><meta charset="utf-8"><title>龔慈恩帶子女搵食</title></header><body><h1>龔慈恩帶子女搵食</h1><p>【銅鑼灣】最近李若彤、張慧儀同葉蘊儀都出山拍劇，而同期嘅無綫前姐仔龔慈恩亦復出拍緊王維基嘅新劇《我阿媽係黑玫瑰》。前晚8點幾，佢哋一家四口同工人喺銅鑼灣出現，當時龔慈恩一個人喺耀華街落車，佢行勻成條街睇食肆搵地方開飯，但都揀唔啱心水，返轉頭搵埋老公陪佢再睇，最後揀中喺太興開餐，龔慈恩帶仔女同工人入咗茶餐廳，老公就揸車走咗，唔知係咪搵位泊車呢！<br>採訪、攝影：徐錦池、彭琮然、朱志聰</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>