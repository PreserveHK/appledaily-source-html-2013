<html><header><meta charset="utf-8"><title>職場慧眼：<br>應該一早去當差 - 張慧敏</title></header><body><h1>職場慧眼：<br>應該一早去當差 - 張慧敏</h1><p>「Son姐你好！首先介紹自己，我是一隻鹹豬手！天性使然我最怕又最憎的是警察，原以為誓不兩立，直到今日才知我錯了！我想問恨錯是否真的難返？坦白講，我一向以來如過街老鼠般忍辱偷生過活，今次能夠鼓起勇氣寫信給你，是受了香港警隊的鼓舞。以前的我一直誤解了你，原來你講的忠於自己興趣、勇於追尋自己夢想絕對是對的！Son姐果然有深度，只可惜我程度低，會不過意來只當耳邊風，白白辜負了你的一番心意，非常十分抱歉！<br>我偷偷摸摸鬼鬼祟祟在繁忙的車廂中借意偕偕碰碰博大霧之嘛，一不小心被那些死差佬撞正，幾兇神惡殺呀，追我九條街又要拉又要鎖，比起那位男總督察明目張膽出力熊抱胸壓手無寸鐵的女流之輩，我那些伎倆算得上甚麼？我不服氣，何解着制服可以公然破壞法律制度，還有老頂的老頂出來頂，我就要自己頂？只不過摸吓掂吓就要被收監？還要被歧視抬不起頭做人？比我勢兇夾狼的警察就可以昂首闊步繼續擔當正義化身？兄弟如手足，本是同根生，相煎何太急？<br>都話有早知冇乞兒，我要是能夠一早走去考警察，今日只要打正維持治安（或者「維穩」）除暴安良的旗號，何須日日擔驚受怕咁折墮？一想到可以日日奉旨攬女，燕瘦環肥老中青多到攬極都攬唔完，瞓着覺都笑醒，簡直是我夢寐以求求之不得的Dream Job！我這個打着燈籠沒處找的人才，應該向保安局局長還是禿鷹自薦最啱？Son姐你有何高見？」<br>你胡說八道妖言惑眾，該當何罪？人家是差人夠惡當然講乜都得，唔認仲得！你只得一隻鹹豬手，人家一出手就打孖兩隻上，你拿甚麼出來和人家比？<br><br>張慧敏<br> http://www.facebook.com/HKcareerdoctor </p></body></html>