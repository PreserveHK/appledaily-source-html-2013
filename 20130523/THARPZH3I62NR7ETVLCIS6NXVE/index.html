<html><header><meta charset="utf-8"><title>有線扮減價救亡</title></header><body><h1>有線扮減價救亡</h1><p>【語言偽術】<br>有線失去2014年巴西世界盃獨家播映權，加上早前失落來季英超聯賽，料會流失大量客戶。有線連日不斷致電舊客續約兩年，聲稱提升套餐，保留現有頻道之餘，月費減價逾兩成。<br>惟有客戶不滿指「有線用啲語言偽術𠱁客簽約」，認為原套餐價錢可看英超，失落英超當然要減價。</p><p>「講到益我咁」
</p><p>有線客戶Emily安裝有線多年，之前額外加80元收看英超頻道，月費330多元及簽約兩年，「呢個禮拜突收到有線電話，話我係特選客戶，upgrade個plan，月費就減至260幾蚊」。對方在她追問下才說需簽約兩年，亦沒提及新套餐已沒有英超，「冇咗英超，冇理由仲收我330蚊，職員講到提升個plan係益我咁。」<br>有線客戶謝小姐原月費約500元，可看足球台；她日前致電有線只要最基本組合，另加BBC頻道，簽合約24個月，月費也要319元，「我講明唔要體育台，點知簽約先知加咗月費20蚊體育頻道」。<br>《蘋果》記者</p></body></html>