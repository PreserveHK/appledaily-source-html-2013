<html><header><meta charset="utf-8"><title>隔牆有耳：<br>巴塞爾藝術展開鑼 - 李八方</title></header><body><h1>隔牆有耳：<br>巴塞爾藝術展開鑼 - 李八方</h1><p>喺瑞士創辦嘅巴塞爾藝術展，係全世界公認最高水平嘅藝術博覽會，雲集全世界知名藝廊參加。今年巴塞爾藝術展殺入香港，成為繼巴塞爾、邁阿密後，第三個舉辦呢個藝展嘅地方。展覽今日正式開鑼至26日結束，會場展出超過3,000名嚟自亞洲同西方新晉藝術家，以及二十世紀早期藝術大師嘅作品。</p><p>今次大會搞咗個藝聚空間（Encounters），特別揀咗17件藝術家作品，放喺會場嘅公共空間畀入場者欣賞，當中有用百葉簾製作嘅裝置藝術品，以及喺竹棚上刻有印度神話浮雕嘅展品，令人反思實用同藝術嘅完美結合。<br>嚟自唔同國家嘅藝廊展出嘅藏品就更加多姿多采，例如扮羅丹名作《沉思者》嘅《The Non-Thinker》等等。對藝術有興趣嘅市民不妨入場欣賞下嘞。</p><p>香港巴塞爾藝術展</p><p>日期：5月23日（周四）至26日（周日）<br>時間：中午12時至晚上7時＊<br>地點：會展1及3號展覽廳<br>入場費：250元；全日制學生、60歲或以上長者及殘疾人士150元<br>＊5月26日只開放至下午5時<br>資料來源：主辦單位</p></body></html>