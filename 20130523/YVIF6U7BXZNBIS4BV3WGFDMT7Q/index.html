<html><header><meta charset="utf-8"><title>關仁隱事：「珍寶珠」拒絕拋胸 - 關仁</title></header><body><h1>關仁隱事：「珍寶珠」拒絕拋胸 - 關仁</h1><p>夏天到！又係𡃁模、女星出寫真搶錢嘅好日子，唔少模特兒公司都安排旗下新女拋胸賣性感，有咁少布就着咁少，實行賣肉養起全公司！關仁聽聞選美比賽嘅三料冠軍「珍寶珠」，簽咗畀間模特兒公司，老闆都想佢今年加入寫真戰團，不過珍寶珠恃住自己選美出身，可以走高檔路線，竟然同老闆扭計話「我要做model」，堅持唔肯剝衫拋波，老闆真係俾佢吹脹，個個月出糧畀佢，估唔到佢會say no，惟有盡最後努力游說，希望佢會聽聽話話，否則分分鐘擲入「雪櫃」以示懲戒。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>