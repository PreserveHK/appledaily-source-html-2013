<html><header><meta charset="utf-8"><title>雲想衣裳：着平D　六嚿水七日鮮</title></header><body><h1>雲想衣裳：着平D　六嚿水七日鮮</h1><p>通脹飆升，衣食住行全部加價，人工卻仍然追不上通脹，難怪肥媽近日主持的《食平D》節目如此受歡迎。今回我們就來個追加版《着平D》，拿着$600買足一星期要着的衫，教你襯得好，仲要換足七個Look。<br><br>記者：陳子穎　攝影：潘志恆<br>模特兒：Super Girls Yanny@Jam Cast<br><br>化妝：King@Kingsmakeup<br>髮型：Wilson@Kingsmakeup</p><p>平嘢唔等於Cheap嘢</p><p>肥媽話：「食平D唔等於食Cheap嘢。」但被網民質疑，今次着平D絕對明碼實價！日常要買又平又有質素的衫，通常都會走去Forever 21、H&amp;M等，在哪裏仍可以找到一百元以下而又睇得的On Trend Fashion。除了這類Fast Fashion，在一些不起眼的商場其實有最多筍貨，銅鑼灣亦有一個叫銀座。正正因為人流少，商店流失率高，有些店主為了易手，有些為了散貨，經常以特平價吸客。銀座唯一的地舖Zhoppetizer，是由兩姊妹一手經營。姐姐Pan坦言現在的租金是七年前的Double，不過衫的Mark價卻仍然停留在七年前的價位，「因為無客人會明白生意有幾難做，其實好多貨都係特登飛去韓國入，減價係因為想盡快騰空位置放新貨才蝕本賣，所以唔好成日以為$100件就是次貨，分分鐘來貨價是幾百元。」</p><p>掃平貨也要講運</p><p>轉戰地庫，於上月才開業的Trendy Star，逆市下用$200三件吸客，而款式亦不賴。不過店舖沒有大字標明減價益街坊，細問之下，店員說老闆原來在國內開廠造衫，儲落不少貨辦，另方面新開張想試反應，才不定期推出減價貨，所以說有時買減價貨也要講運氣的。另一間走哈韓路線的C+3 Ladies，大部份貨品數十元有交易。驟眼看多是國產貨，不過勝在比淘寶慳了運費和時間。</p><p>7 Days Look埋單</p><p>Cotton On<br>米色喱士上衣<br>$25<br>紫色絲質半截裙<br>$25<br><br>Zhoppetizer<br>紅黑喱士半截裙 <br>$100<br>黑色喱士連身裙<br>$100<br><br>C+3 Ladies<br>黃色碎花上衣<br>$69<br>碎花短褲<br>$99<br><br>Trendy Star<br>白色喱士連身裙<br>$66<br>蝴蝶Print連身裙<br>$66<br><br>Monki Vest<br>$80<br><br>總數：$630</p><p>着平D 靠食腦</p><p>着平D最大的秘笈係學㗎妹「回着」，即係循環再着。㗎仔向來對時裝好執着，堅持要天天新款，所以只會向可塑性高的服飾入手，如連身裙、半截裙及Scarf等，再發揮小宇宙，變種再着。</p><p>慳家一寶：連身裙</p><p>一條裙最少有三個着法，包括連身裙、短裙（On Top加件Tee）、Tank Top（下身襯Legging），都不過係$100左右！</p><p>慳家二寶：半截裙</p><p>有無限的配襯方法，例如On Top加件Cropped Tee、單着、單着加Scarf、外加短身牛仔褸、入面加多條更長的撞色半截裙做Layer亦得，仲未計它原本是一條半截裙！</p><p>慳家三寶：花襪仔</p><p>Sharp色的花襪仔撞淺色鞋，好易畀人有錯覺以為你日日新款。溫馨提示：千祈唔好對對都咁花巧，最好有花邊、Sharp色及Pattern各一對！</p><p>加料</p><p>Shoplist</p><p>C+3 Ladies（9279 8331）<br>Cotton On（2537 4279）<br>H&amp;M（2110 9546）<br>Monki（3585 8026）<br>Trendy Star（2834 3888）<br>Zhoppetizer（3580 0091）</p></body></html>