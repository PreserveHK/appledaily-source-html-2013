<html><header><meta charset="utf-8"><title>Fiona二汶斷背貼胸</title></header><body><h1>Fiona二汶斷背貼胸</h1><p>吳雨霏（Kary）、薛凱琪（Fiona）、王菀之（Ivana）及林二汶，前晚在灣仔會展演出商台拉闊音樂會，陳奕迅、 方大同和林一峰等捧場，而Kary男友余文樂亦低調到場為她打氣，事後他在Instagram貼上Kary相留言讚「Good Show」。<br>音樂會上四人既有合唱亦有獨腳表演，Kary和Fiona力sell性感和舞功，Ivana及二汶則表演彈琴和結他。Fiona和二汶合唱張國榮的《偷情》時大玩斷背feel，二汶踎低將個面貼實Fiona絕無僅有的胸部，一前一後互摸，最後兩人更扮咀，騷味十足的Fiona更跌黑bra帶。<br>四女又玩踢爆，Ivana說：「Fiona嘅屋企貼滿佢嘅大相，真係自戀狂。」除Fiona外，三人合唱《美少女戰士》，Fiona謂：「我最憎攞住個鏡盒變身轉轉轉。」但她又隨即拿出G-DRAGON的皇冠型燈飾唱《小忌廉》。</p><p>樂仔接Kary放學</p><p>完騷後四人接受訪問，講到Fiona和二汶唱《偷情》玩斷背，Fiona說：「多謝排舞師，我見到舞蹈員跳畀我哋睇時都諗使唔使咁激。」但二汶則爆Fiona綵排時嫌她不夠黐近。Kary聞言笑說：「見到你，二汶好難有遐想。」樂仔前一晚貼在車內的相於Instagram留言「接放學」，擺明是接Kary綵排離開，她聞言笑而不答，Fiona則稱：「唔怪得我哋排到點幾，佢都仲咁開心。」<br>採訪：馬建華<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>