<html><header><meta charset="utf-8"><title>中環在線：<br>合地唔玩　嘲去馬新股蠢？ - 李華華</title></header><body><h1>中環在線：<br>合地唔玩　嘲去馬新股蠢？ - 李華華</h1><p>股市跌到無朋友！搞到連合和（054）分拆出嚟嘅合和香港房地產都宣佈唔玩，噚日隻優庫資源（2112）又突然取消記招，隨即引來擱置上市疑雲。其實家陣班芬佬得閒沽唔得病，手上大把貨未沽，邊有咁得閒認購新股呢，正如噚日合和發出嘅公告話齋，「市場投資氣氛急劇轉差及市況大幅波動……得出意見認為在當前市況下進行全球發售乃屬不明智」，咁講法，係咪話目前仲搞緊上市嘅新股都係唔明智呢？</p><p>冇含沙射影對手</p><p>華華睇返上個月萬都中國（1356）宣佈取消上市嘅通告，並冇話「仲上市係唔明智」呢句喎。一位投行老友提醒，話其實呢啲都係字眼問題，好似2010年太古（019）想分拆太地（1972），當時又係因為個市波動而取消，佢哋都有提到「認為在當前市況下進行全球發售乃屬不明智」呢句，所以千祈咪誤會合和想「含沙射影」喎！</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>