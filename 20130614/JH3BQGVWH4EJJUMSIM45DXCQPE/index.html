<html><header><meta charset="utf-8"><title>隔牆有耳：<br>沙田開檔　嫻姐挑戰公民力量 - 李八方</title></header><body><h1>隔牆有耳：<br>沙田開檔　嫻姐挑戰公民力量 - 李八方</h1><p>晉身超級議員嘅工聯會陳婉嫻，近排衝出九龍東，喺沙田乙明邨開辦事處。呢個區原本係公民力量地頭，但前年區選泛民成功搶灘，睇嚟嫻姐揀呢個位，都好有戰略考慮。<br>嫻姐噚日喺新辦事處同傳媒茶敍聚，講起特首選舉前佢力撐嘅狼振英時滿吐苦水。佢話狼英可能估唔到自己會當選，選舉期間開下太多期票，但背後班智囊唔識做大事，令民怨升至臨界點，建議狼英搵番前中策組首席顧問劉兆佳回巢，矛頭直指接替佳叔嘅邵善波！咁嫻姐言下之意，係咪覺得被狼英搵咗笨呢？佢就話：「任何政治人物都會用各種手段去爭取支持」，唔知大家明唔明？</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>