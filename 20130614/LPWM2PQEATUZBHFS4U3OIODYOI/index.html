<html><header><meta charset="utf-8"><title>小艾祥嫂溫馨整車</title></header><body><h1>小艾祥嫂溫馨整車</h1><p>【銅鑼灣→灣仔】當年鄧家爭產案最後和氣收場，鄧小艾同媽咪洪金梅（祥嫂）由最初差唔多搞到生死不相往來，到近日母女有傾有講，新馬師曾祥哥泉下有知應該好安慰。日前一個下午，兩母女約咗喺銅鑼灣食飯，之後祥嫂打包食剩嘅餸菜同小艾行街，行咗陣小艾拖住媽咪上咗自己架寶馬離開。之後開咗架車去灣仔一間車房，原來祥嫂架平治房車放咗喺度保養。小艾見到記者影相，佢笑笑口話：「媽咪架車換油，冇特別。」之後佢幫祥嫂睇埋位，架車駛走後，小艾先上番自己車離開。<br>採訪、攝影：徐錦池、吳耀輝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>