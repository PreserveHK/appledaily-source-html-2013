<html><header><meta charset="utf-8"><title>拍家輝鬼片　心悠BB爆瘡</title></header><body><h1>拍家輝鬼片　心悠BB爆瘡</h1><p>【吉隆坡直擊】張家輝首次執導的新戲《盂蘭神功》，連日來在馬來西亞取景拍攝，前日他們繼續在吉隆坡一停車場開工，當日是劉心悠在大馬首日開工，但已很快投入角色。家輝好友彭順當日專程探班，家輝見他即笑言：「佢嚟收陀地，畀利是佢就走。」擅拍鬼片的彭順當得知家輝當天開工無上香，即提醒他必須日日上香，祈求拍攝順利。</p><p>彭順寸未上香</p><p>記者當晚所見，主力拍家輝和心悠的對手文戲，不過可能初次執導的家輝要求高，最少NG八次，彭順見狀又取笑家輝：「佢今日冇上香，如果唔係唔使拍八次。」拍鬼片有否帶護身符？心悠BB表示朋友緊張送給她，但自問是好人，故不擔心。<br></p><p>現場見穿小背心輕露事業線的心悠BB面上生有粒粒，是否很大壓力？她說：「最大問題係我之前拍嗰套戲係講國語，呢套係廣東話，我都要調節吓。」家輝及彭順在場，會否更大壓力？心悠BB笑謂：「我唔知彭順嚟，自己都係搞掂語言先。」她又表示家輝安排專人服侍，令她覺得自己十足皇太后，加上媽咪亦來陪伴，更加開心。由於角色要做大戲，心悠之前更要跟老師上堂學基本做手，令她演得更神似。<br>採訪、攝影：藍文浩</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>