<html><header><meta charset="utf-8"><title>柴崎幸帶三宅健返香閨</title></header><body><h1>柴崎幸帶三宅健返香閨</h1><p>戀事多為的日本女星柴崎幸又有新歡，昨日出版的日本雜誌《女性SEVEN》大爆阿幸正搭上安室奈美惠前男友兼尊尼偶像組合V6成員三宅健。日前二人被目擊到了阿幸的香閨密會，巧合地喜歡動物的他們，最近更分別在各自個人網站內表示為青蛙而心痛。<br></p><p>攬腰入屋</p><p>據今期《女性SEVEN》報道，現年31歲的柴崎幸，早前雖曾跟另一尊尼偶像組合TOKIO成員長瀨智也傳緋聞，但雜誌踢爆阿幸正與大她兩年的V6成員三宅健拍拖。二人日前深夜被目擊一同乘坐的士，抵達女方的東京住所，三宅更攬住阿幸的纖腰齊齊入屋。一小時後，三宅獨自從阿幸的香閨離開。<br>據業內人士透露，阿幸與三宅曾多次在音樂節目中同台演出，早已認識多年，近年起關係日趨密切。二人曾到地震災區做義工，同樣喜歡動物，巧合是二人最近分別在各自的個人網站內都提到相似的話題，三宅本月初曾在手機網站提到早前回家途中，遇見被汽車輾死的青蛙感心痛，六日後阿幸也在網誌提到在夢中看見不慎用門夾傷青蛙而悔疚，因此業內人士指阿幸跟三宅具有很多共通點，發展成情侶是很自然的事。<br></p><p>眼光唔掂</p><p>其實柴崎幸與三宅健向來緋聞多多，阿幸曾先後跟DA PUMP主音ISSA、日劇《Orange Days》拍檔妻夫木聰、嵐成員松本潤、樂隊UVERworld主唱TAKUYA∞、電子音樂二人組Jazzin'park成員栗原曉及TOKIO成員長瀨智也拍拖。三宅則先後搭上過安室奈美惠、河村和奈及小野真弓等。<br>搭上三宅的柴崎幸，不幸被嘲笑擇偶對象越來越不濟，十足股價下跌，她連揀戲也同樣唔掂，繼04年《鬼來電》後再與日本爛片大導三池崇史合作新片《真四谷怪談》。 <br>撰文：張一明</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>