<html><header><meta charset="utf-8"><title>隔牆有耳：<br>籌款增加　卿姐感謝WhatsApp - 李八方</title></header><body><h1>隔牆有耳：<br>籌款增加　卿姐感謝WhatsApp - 李八方</h1><p>白鴿黨主席卿姐噚日同傳媒茶敍，公佈該黨今年籌到256.6萬，比去年175.5萬激增百分之四十幾。雖然有咁好成績，但卿姐話由於錢係永遠冇人嫌多，所以只形容結果「唔係好差」，但就十分感謝市民捐款以及盡力賣獎券嘅黨友，以及WhatsApp喎！<br>點解又會關WhatsApp事？卿姐話多得用WhatsApp群組同黨友溝通，今年先可以第一時間知道白鴿黨籌款進展，為黨友互相打氣，令籌款有唔錯成績。<br>白鴿黨10月4日會重返大劉囝囝劉鳴煒嘅尖沙嘴The ONE商場，搞19周年黨慶，希望再籌多啲錢。</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>