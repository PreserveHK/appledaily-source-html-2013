<html><header><meta charset="utf-8"><title>隔牆有耳：<br>EQ有暗示？七一前教防「狼」術 - 李八方</title></header><body><h1>隔牆有耳：<br>EQ有暗示？七一前教防「狼」術 - 李八方</h1><p>唔少市民已經等緊七一上街，宣洩過去一年對狼振英政府劣迹斑斑嘅不滿；喺呢個時刻，民建聯葛珮帆（EQ）公然教大家「防狼術」，唔通覺今是而昨非，察覺佢支持做特首嘅狼人真面目？<br>噢，Sorry，八方實在太一廂情願嘞，查實EQ教嘅係真正嘅防狼術。佢話根據警方資料顯示，過去三年喺鐵路嘅非禮案件有上升趨勢，舊年全年有197宗舉報數字，2011年同2010年就分別有167同151宗，情況令人憂慮，所以噚日率領成班姊妹兵團去中環港鐵站示範防狼三式：鬆踭、踩腳、呼叫。查實呢三招，女示威者遇上愛「熊抱」嘅警察時都適用！</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>