<html><header><meta charset="utf-8"><title>馮仁昭四圍超：鄒凱光開騷　抽四大天王水 - 馮仁昭</title></header><body><h1>馮仁昭四圍超：<br>鄒凱光開騷　抽四大天王水 - 馮仁昭</h1><p>任編劇、導演、主持嘅鄒凱光一連三場「灘住吹 齋呵唔鬧」talk show前晚喺理工賽馬綜藝館開鑼，陳志雲、俞琤同彭浩翔等捧場，鄒凱光除咗喺台上爆粗外，講起阿媽又眼濕濕，不過最抵死係拎四大天王開玩笑：「我唔可以做劉華，佢咁專一，係女性恩物，但男性就覺得笨實。」之後又話見過一個學生妹巧遇劉華一刻癲到急屎。</p><p>講到郭富城，鄒凱光話佢鍾意睇波、賭馬、打牌同媾女，將麻甩佬呢個名upgrade晒，又話：「我係矮過我條女，你抵得我啫，好似城城話喜歡你唔代表要白頭到老，嘩，幾有詩意呀。」</p><p>玩埋過澳門</p><p>之後鄒凱光又揶揄黎明，扮黎明喺台上唱歌只係郁兩吓，佢話：「呢啲咪本小利大囉，仲有黎生嘅金句，我見過佢同一個驚排唔切舞嘅dancer講『排唔排，上天仲有安排』，之後又話『要做得好，始終會做得好，有乜咁大不了』。」至於張學友3年炒70幾個菲傭，要好有記性先記到名。其間鄒凱光又叫觀眾一齊跳「南韓辣媽」鄭多燕舞，但反應麻麻，事後佢受訪時話唔驚四大天王嬲，仲預告之後澳門站，余文樂可能會喺台上出征㖭。<br>撰文：馮仁昭<br></p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>