<html><header><meta charset="utf-8"><title>中環在線：<br>比亞迪南美小國搞電動城 - 李華華</title></header><body><h1>中環在線：<br>比亞迪南美小國搞電動城 - 李華華</h1><p>動作多多嘅比亞迪（1211），成日俾內地人睇小，出咗國就鬼咁吃香。噚日佢哋又宣佈衝出祖國，仲獲當地總理同財政部長接見，究竟衝咗去邊？原來係南美洲、委內瑞拉以北嘅小國──阿魯巴（Aruba）。<br>華華真係未聽過阿魯巴，睇返資料，面積得四個澳門咁大，人口11萬，係荷蘭王國一部份。咁遠都搵到生意，比亞迪班sales認真勤力。佢哋同阿魯巴當局簽咗份諒解備忘錄，2020年前協助該國成為零排放國，幫對方實現夢想咁話。<br>比亞迪未來會將阿魯巴全國嘅交通公具，包括巴士、的士等換成電動車，又會幫手換LED街燈。之不過阿魯巴初步只係買咗四部電動巴、同一部電動的士e6咁大把，買得咁少，好難圓夢喎。</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>