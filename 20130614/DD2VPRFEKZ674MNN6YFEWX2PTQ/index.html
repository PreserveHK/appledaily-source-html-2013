<html><header><meta charset="utf-8"><title>魚樂無窮：瑞聲長短皆宜 - 唐牛</title></header><body><h1>魚樂無窮：瑞聲長短皆宜 - 唐牛</h1><p>港股跌跌不休，埋單再挫467點，失守21000關，主板成交大增至近900億銀，明顯係恐慌性拋售潮作怪。另一方面，市場領先指標頁岩氣股率先反彈，加上日圓單日連穿三關，觸發唔少沽空盤止蝕離場，反映大市短期有望見底。<br>非常認同前輩邱古奇所講，趁調整市買入優質股，今年必定大豐收的道理。另一方面，短期博反彈亦應從優質股入手，今日推介嘅瑞聲科技（2018）絕對係長短皆宜。<br>瑞聲主要產銷微型聲學產品，兩大龍頭蘋果及三星皆為其客戶，智能手機及平板電腦熱潮食到應，今年首季賺5.3億人仔，按年增長七成，現價年度化市盈率18.8倍，以龍頭來說非常吸引，加上早前升呢做MSCI香港指數成份股，地位進一步提升，染藍可謂指日可待。瑞聲噚日曾低見40.85元，一度逼近50日線，亦由高位回調15%，現水平有一定支持力，加上同屬手機設備股的信利國際（732）已率先反彈，相信今日應該輪到瑞聲。</p><p>唐牛</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>