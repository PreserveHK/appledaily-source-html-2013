<html><header><meta charset="utf-8"><title>學生家長圖死控慈恩</title></header><body><h1>學生家長圖死控慈恩</h1><p>【本報訊】慈恩學校早前被踢爆疏忽照顧，令嚴重智障學生高健豪右大腿骨折。校方不肯負責，更疑秋後算賬，密謀罷免關注事件的家教會主席；校長亦被指兩度教訓家長應心存感恩，「有乜事就吞咗佢」。家長心痛子女活得沒有尊嚴，萬念俱灰，欲安樂死與子女共赴黃泉。<br>嚴重智障學生高健豪今年2月在學校骨折，因他沒有活動能力，家長疑是護理員為他戴腳托時，沒有做足放鬆肌肉的步驟，令他嚴重受傷。但校方堅稱當日一切如常，拒絕負責及道歉。</p><p>校長揚言：應抱感恩嘅心</p><p>該校家教會主席盧潔華指，校方於事件曝光後指摘她和高太有損校譽，不但收集教職員及家長簽名，密謀罷免她；又散播傳言指高太「搵傳媒係為咗屈錢」；校長更聲言「特殊需要學生派到嚟學校，有人照顧，應該抱住感恩嘅心，有乜事都要吞咗佢」。盧哭訴校方無法無天，「呢啲究竟係乜道理？點解我哋啲仔女要活得咁冇尊嚴？」十多名慈恩學校家長對校方態度感心淡，加上教局懶理，聲稱要安樂死，「既然係冇人理我哋，咁不如畀我哋帶埋個仔離開世界」。</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>