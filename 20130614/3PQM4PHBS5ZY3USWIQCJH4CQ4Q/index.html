<html><header><meta charset="utf-8"><title>隔牆有耳：<br>叛諜案帶挈　葉劉紅到俄羅斯 - 李八方</title></header><body><h1>隔牆有耳：<br>叛諜案帶挈　葉劉紅到俄羅斯 - 李八方</h1><p>中情局前僱員斯諾登（Edward Snowden）猛爆勁料，成為舉世關注嘅大新聞，而佢選擇香港作為「臨時避難所」，則令香港呢個小地方受到高度關注。既然狼振英作為特首都唔肯評論，傳媒梗係改搵肯開口嘅相關人士啦！<br>身為前保安局局長嘅新民黨主席葉劉淑儀，自爆近期好鬼搶手，連日吸引本地甚至國際媒體爭相訪問，包括CNN、Bloomberg以及卡塔爾電視台，前晚則輪到《Voice of Russia》接力訪問佢，可算冷手執個熱煎堆。葉太仲話囡囡Cynthia作為互聯網用家，對美國呢個「 Big Brother」入侵他人私隱好反感喎！</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>