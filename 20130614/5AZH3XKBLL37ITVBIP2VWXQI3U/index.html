<html><header><meta charset="utf-8"><title>中環在線：<br>聯通好闊佬　上台送台北機票 - 李華華</title></header><body><h1>中環在線：<br>聯通好闊佬　上台送台北機票 - 李華華</h1><p>電訊商推優惠搶客時時有，但現兜兜送張機票就真係好罕有。講緊係早前投4G譜頻唔成嘅聯通（香港），公司剛推出一個上台送來回台北機票優惠搶客，喺靜咗—陣子嘅香港電訊市場嚟講，算係好震撼。</p><p>8年前SUNDAY都試過</p><p>公關話，凡新上台或轉台選用165元或以上月費，簽約24個月，即可獲贈最高價值1,620元嘅長榮航空香港來回台北機票一張（唔包燃油附加費及機場稅），或四季酒店行政午餐兩份。華華一計，就算計埋每月要畀12元隧道費及10元內地號碼費，每個月月費187元，扣除張機票成本，月費120元唔駛。就算出埋機上台，都一樣有上述優惠，而且仲係無限數據任用，確係好有競爭力。<br>印象中，上一次有電訊商送機票搶客，已經係8年前嘅事，當時嘅SUNDAY（後來被電盈收購）就推出過，上台送機票遊曼谷嘅招數，之後都冇乜電訊商送機票，就算有都係要抽獎，冇話逢上必送咁勇進，業界人士話，聯通（香港）有母公司支持，資源肯定較當年嘅SUNDAY多，話唔埋搶到啲客都未定。</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>