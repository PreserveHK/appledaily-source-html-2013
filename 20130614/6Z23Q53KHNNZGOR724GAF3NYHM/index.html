<html><header><meta charset="utf-8"><title>蔣怡為腹中B女物色男友</title></header><body><h1>蔣怡為腹中B女物色男友</h1><p>蔣怡下月將剖腹產女，陀住9個月BB的她昨日穿低胸裝，在荃灣出席她主持的有線節目《蔣怡前4後6狂想曲》午宴，有線高層曾展章謂因為蔣怡老公翁狄森的姓氏及B女乳名叫「翁翁」，故送上有蔣怡樣貌的蜜蜂公仔BB籃給她。</p><p>禁老公產房拍片</p><p>問蔣怡是否為女兒取乳名為「翁翁」？她說：「名真係未諗，之前同朋友傾開，佢哋都不約而同話叫我個女做翁翁，加上我哋會同BB傾偈，所以叫住呢個名先。」她表示未想過幫囡囡擇吉日出世，將所有事交給老公處理，老公曾謂不想B女是靚女，蔣怡夫唱婦隨道：「一嚟怕阻礙佢讀書，二嚟啲大人係咁讚佢靚，佢只會識靚呢個字，咁唔係咁好，我細個都冇人讚我靚，都唔知自己係靚女。」她笑言正在朋友的孩子中為囡囡物色男友，不怕女兒不喜歡，不喜歡也可以先做朋友，但提到揀學校重任，她就交由老公負責，會在香港讀書，但不想為囡囡帶來太大壓力。</p><p>蔣怡尚未準備入院裝備，其父幫手買BB車及預備BB房間，母親負責清洗BB用品，自己就工作至本周才休息。問老公會否陪入產房及拍DV？蔣怡說：「我想佢陪我入，但禁止拍片影相，我有職業病，有個鏡頭對住我，我一定會keep住笑同講嘢。」老公會否剪臍帶？她說：「叫佢唔好，怕佢暈低。」她謂不怕與Lisa S.的B女比較。<br>採訪、攝影：譚倩宜</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>