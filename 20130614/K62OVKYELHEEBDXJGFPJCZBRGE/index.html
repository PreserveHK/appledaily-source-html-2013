<html><header><meta charset="utf-8"><title>中環迷你裙：「葉問」式管理心法 - Samantha</title></header><body><h1>中環迷你裙：「葉問」式管理心法 - Samantha</h1><p>強國商界巨頭每次在海外簽大刁都好有戰略意味，好似聯想（992）收購IBM個人電腦，中海油（883）收購尼克森。近日外媒報道，倪震愛股恒力（169），其「新主人」大連萬達傳買英國超豪遊艇不特止，仲買埋成間Sunseeker，都算近年最無厘頭嘅刁。<br>Sunseeker在Samantha眼中，同暴發戶劃上等號，據報間公司每年只生產50艘遊艇，營業額34.8億港紙。據聞有好多架私人飛機嘅城中富豪，曾經送呢個牌子嘅遊艇畀女友，隻艘有五層高仲有𨋢、按摩浴池、電影院同健身室，但未聽過城中富豪想買起間公司，呢個至係問題所在。<br>按推算，呢位強國第二大富豪王健林應該係戲癡，事關佢舊年收購美國電影院線AMC，使咗逾200億港紙，只派一名中層經理坐鎮，仲同班高層簽合約按表現論功行賞，消息指呢套管理方式可能用係Sunseeker上，分分鐘一位經理贒實2,300名員工，勁過「地上最強」嘅葉問，呢個究竟係乜嘢管理方式？</p><p>Samantha<br>本欄逢周三、五刊出</p><p>【蘋果互動】有料放？想收料?入嚟啦？</p><p>蘋果互動，是蘋果日報與讀者緊密互動，放料及收料的聚腳地。 <br> http://on.fb.me/14ZZe5m </p></body></html>