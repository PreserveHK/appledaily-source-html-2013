<html><header><meta charset="utf-8"><title>周汶錡慶生<br>孖Niki晒玉背</title></header><body><h1>周汶錡慶生<br>孖Niki晒玉背</h1><p>昨日是周汶錡（Kathy）婚後首個生日，前晚壽星女Kathy跟老公Julien及妹妹周麗淇（Niki），聯同伍詠薇、蔡一智、蔡一傑及歐陽妙芝等幾十位親朋好友在銅鑼灣開生日派對，眾人送上Kathy最愛的Melody卡通造型生日蛋糕。壽星女Kathy穿上性感黑色大露背晚裝現身，妹妹Niki同樣以露背裝上陣，而且還穿白色襯番家姐。</p><p>人妻不急生B</p><p>踏入37歲的Kathy談及生日願望即大賣關子，問到是否想早日當媽媽？她笑謂只是傳媒日日催，自己不心急。不少好友準備美酒給Kathy做生日禮物，Kathy說：「其實我都叫佢哋唔使買，不過個個都好錫我，有啲禮物都未拆。」眾人玩得非常盡興，店主更為他們送上鮮花及面具，Kathy謂：「個個都玩得好開心，氣氛好好，餐廳仲有個DJ喺度打碟，玩吓跳吓舞咁，餐廳見我哋玩得咁開心，仲延遲兩個鐘閂門畀我哋盡興啲。」至於老公有何驚喜表示，Kathy說：「未知呀，都係諗住食餐飯。」會否放假休息？向來都是工作狂的她坦言不會刻意休息：「不過都會繼續約朋友食飯，慶祝生日周。」而Kathy在後日（23日）又要到台灣出席活動，但只逗留兩日，未有時間四出遊玩。<br>採訪：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>