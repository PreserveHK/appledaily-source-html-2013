<html><header><meta charset="utf-8"><title>四叔捐農地　政府未扑鎚</title></header><body><h1>四叔捐農地　政府未扑鎚</h1><p>【本報訊】恒地（012）主席「四叔」李兆基捐農地興建100萬元平價樓一事，由上月至今遲遲未有定案，「四叔」副手兼恒地副主席林高演昨日將捐地這個「波」推落政府身上，「政府仲研究緊，希望第一批樓搞掂，之後可以再倒模（農地）咁去做！」</p><p>林高演拒回應雙方分歧</p><p>林高演昨出席香港小輪（050）股東會後表示，「四叔」很有誠意去捐出農地，恒地亦準備好，但政府仍在「研究中」，被問及是否雙方就細節出現分歧而未有定案，林高演沒正面回應，他說「政府嗰邊仲諗緊，我覺得仲需要啲時間，但我希望第一批樓搞掂咗先，因為萬事起頭難，有咗（第一批樓）之後其他地就容易搞，可以倒模方式去做！但最重要係起咗第一批樓先。」<br>「四叔」於上月底公佈表示，捐出七塊新界東北集中在環頭環尾的農地予政府興建最多1,000個100萬元單位，助年輕人上車，當時傳出政府有意在其中一幅土地作試點，並最快在今個月公佈。不過，政府傾向以「居屋」模式發展，即以市價再打折發售，與「四叔」以建築成本價出售的原意有分歧。<br>另本報上周報道指元朗尚悅樓盤在一手樓銷售條例生效後，實用面積出現縮水情況，林高演回應指，因新例對實用面積的定義不同，因此面積減少並不出奇。至於會否擔心有買家追討實用面積的差額賠款，他就表示，「呢個係假設性問題，如果真係有人追，公司會睇清楚條款先做決定。」</p><p>新game出爐 ～ 快啲試下自己有無辦法上車啦！<br>【「樓」年運程小測試】<br> http://www.tomonews.net/game/hkhousingpolicy/ </p></body></html>