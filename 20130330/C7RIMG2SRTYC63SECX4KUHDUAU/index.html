<html><header><meta charset="utf-8"><title>郭晉安爆囝囝識做戲</title></header><body><h1>郭晉安爆囝囝識做戲</h1><p>郭晉安與太太歐倩怡昨日在荃灣出席「關愛．大熊貓2013」活動，甚少以夫妻檔現身的他們更大談湊仔經，安仔說：「大仔令山23號過咗5歲生日，我哋帶佢去海洋公園玩，教佢保育意識。細女歲半，哥哥已經識照顧妹妹，妹妹好鍾意模仿哥哥行為，所以有啲老積。」<br>安仔表示兩兄妹都繼承了父母的演戲細胞：「哥哥讀英語話劇班，上台表現冇怯場，又鍾意唱歌跳舞，聽人講仔遺傳媽咪係100%，而女得到父母各一半，應該媽咪遺傳咗畀個仔。」歐倩怡透露囝囝學校邀請家長介紹各種職業，她準備到時唱小丸子來介紹自己是一名歌手。<br>採訪、攝影：魯萍</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>