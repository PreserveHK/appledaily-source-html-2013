<html><header><meta charset="utf-8"><title>陳德彰變髮唱當年</title></header><body><h1>陳德彰變髮唱當年</h1><p>一連兩場嘅「黃凱芹再遇伊利沙伯演唱會2013」前晚揭開序幕，黃凱芹（Chris）同粉絲近距離接觸，任攬任錫，不過有粉絲太熱情，嚇到佢O嘴！佢請咗個女粉絲上台伴舞，身貼身勁親密！</p><p>Chris寫歌惹緋聞</p><p>Chris仲請咗陳年組合Raidas成員陳德彰做嘉賓，髮線持續向上移嘅陳德彰係周慧敏（Vivian）嘅初戀男友，有傳當年Chris為Raidas寫咗首《傾心》力追Vivian，兩男合唱完不忘解畫，陳德彰話：「當年搵Chris為《傾心》填詞，因為覺得佢追女仔到肉啲，點知最後畀咗單緋聞佢！」佢哋講笑話要組合「左彰右芹」㖭！<br>撰文：洪紅克<br>攝影：陳志嵐</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>