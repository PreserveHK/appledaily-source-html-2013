<html><header><meta charset="utf-8"><title>呂慧儀拍拖嘆意菜<br>騰雞揸車</title></header><body><h1>呂慧儀拍拖嘆意菜<br>騰雞揸車</h1><p>【大坑】現年30歲嘅「長腳蟹」呂慧儀，同前港男老公黃文迪（Dickson）拍拖成十年，前年仲結埋婚，不過兩人一齊咁耐，𠵱家仍然好鬼恩愛，成日孖住拍拖食飯行街，真係甜到漏。</p><p>甜蜜挨老公膊頭
</p><p>日前晚上10點鐘，呂慧儀同Dickson約咗一男一女朋友到大坑嘅No.5 Italian餐廳食晚飯，兩人即使喺朋友面前都繼續晒幸福，邊玩電話邊笑，呂慧儀睇得開心之際，仲挨埋去老公個膊頭度，真係sweet爆。<br>Dickson食食吓發現有記者喺門口，即刻通知老婆，兩公婆仲大方向記者笑住揮手，之後Dickson好體貼叫侍應拎三杯飲品畀記者。食足個幾鐘，呂慧儀同Dickson就攞車走人，唔知Dickson係唔係飲咗酒，所以就由呂慧儀開車，不過呂慧儀就似乎好驚青，仲要老公行落車睇吓啲位，之後先慢慢成功將架車駛走。<br>採訪、攝影：梁繼光、彭琮然、羅德光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>