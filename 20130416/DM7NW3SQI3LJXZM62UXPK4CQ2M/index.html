<html><header><meta charset="utf-8"><title>關仁隱事：「大舊」撩女食檸檬 - 關仁</title></header><body><h1>關仁隱事：「大舊」撩女食檸檬 - 關仁</h1><p>「大舊」呢期爆紅，拍戲一部接一部，雖然大舊成日都話𠵱家變咗乖仔，唔會背住老婆媾女，但邊有貓唔食魚，有時見到靚女都忍唔住口花花撩兩句。早前大舊拍戲遇到「儍痴痴」，儍痴痴份人一向怪怪哋，大舊真係遇到高手。關仁聽幕後人員講，有次大舊見唔使埋位，就主動去撩儍痴痴傾偈，問佢今年幾多歲？一般妹妹仔都會好識做，哈哈笑同前輩傾吓、講吓玩得好投入，點知儍痴痴就黑起塊面話：「我經理人唔喺度，我唔可以同你講嘢。」辳爆嘅大舊惟有面懵懵，回一句：「你好嘢！」。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>