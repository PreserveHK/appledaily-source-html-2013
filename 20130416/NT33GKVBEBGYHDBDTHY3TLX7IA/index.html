<html><header><meta charset="utf-8"><title>婷婷無暇搞婚事</title></header><body><h1>婷婷無暇搞婚事</h1><p>謝婷婷昨日以一身清爽打扮到中環出席活動，剛獨自前往意大利旅行的她說：「之前去咗紐約學戲，所以獎勵自己去10日旅行。我同佢（安志杰）真係夾唔到時間一齊去旅行，所以自己爭取時間去睇吓呢個世界係點嘅。」她又提到男友身在美國出席胞姊婚禮，不過自己則未有時間出席。<br>早前她曾指有意於今年內結婚，但卻因兩人都工作忙碌而未有時間籌備，她說：「係囉，我到𠵱家都未諗到有邊一個月可以做到，當我冇講過啦。其實都唔會失望嘅，因為工作都緊要，其實我哋都未正式商量過，佢又未求婚。每次想傾都會off topic講咗第二啲嘢。其實兩個人開心就得，結唔結婚都唔緊要。」至於早前有傳張栢芝請高皓正幫忙驅鬼，婷婷則說：「我噚日先同兩個小朋友玩完，但係冇聽過有呢件事」。<br>採訪、攝影：藍文浩</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>