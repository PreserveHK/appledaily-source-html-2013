<html><header><meta charset="utf-8"><title>有興趣拍《衝III》發哥自薦演Captain</title></header><body><h1>有興趣拍《衝III》<br>發哥自薦演Captain</h1><p>周潤發（發哥）逾20年來首次接拍無綫有份投資、王晶執導的2014賀歲片《賭場風雲》，昨日他與謝霆鋒和杜汶澤等在將軍澳電視廣播城出席記者會。首次到訪電視城的發哥一向愛煲無綫劇，原來他也是《衝上雲霄II》fans，他大讚《衝II》說：「好睇吖，有靚仔、靚女、靚景。」問發哥有否興趣拍《衝III》，他說：「我一定要做Captain，不過係喺機艙入面嘅Captain，仲要喺機艙問『Table for two？』不過我怕捱唔住。」問到可能有床上戲，發哥風趣說：「我冇所謂呀，不過你哋問周太先啦。」<br>發哥對《衝II》劇情瞭如指掌，他說：「Cool魔（張智霖）同Sam哥（吳鎮宇）都好有味道，馬明就曳啲啦，咁多女，墾丁一個、香港又一個。」之後又評論杏兒角色：「上輯我冇睇，但係咪要咁對佢大佬呀？殺死人咁。其實8點半都好睇（指《師父．明白了》），翠如BB都做得好呀。」發哥也對電視牌照發表意見，他說：「好似上任政府應承咗㗎，今屆政府冇畀牌佢咩？遲啲啦，一定會批到嘅，多個台多啲嘢睇。」</p><p>「霆鋒離婚快過我」
</p><p>此外，妙語連珠的發哥見到霆鋒，即搞笑說：「霆鋒大個仔喇，結埋婚生埋仔。」霆鋒即自嘲：「仲離埋婚。」發哥聞言愕然說：「呢個我唔知喎，對唔住，𠵱家連離婚都快過我。」問新片如何吸引他接拍，發哥笑說：「有王晶同劉偉強，仲加埋我偶像謝霆鋒，如果唔拍對唔住佢伯爺同佢媽媽啦。我同佢老爹合作過，當年佢好照顧我，𠵱家就係我報恩嘅時候，睇吓可以點樣恰吓佢啦。」<br>阿澤則透露拍畢《賭》後緊接拍《豪情2》，他說：「為咗AV girls我會不惜代價，唔可以丟中國人架，唔可以畀佢哋覺得係東亞病夫，要報國仇。」<br>採訪：藍文浩、黃曉妍<br>攝影：仇志德</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>