<html><header><meta charset="utf-8"><title>一周兩件：中軟落後等爆邊 - 錢雋</title></header><body><h1>一周兩件：中軟落後等爆邊 - 錢雋</h1><p>中國軟件（354）喺三線滙合區chok上chok落玩震倉，遲早爆邊。中軟阿媽係聯想控股，微軟又係股東，有大型企業及政府單位大客，實力超晒班。半年嚟，中軟升得20%，同業金山軟件（3888）同期幾乎翻咗一番。嚟緊日子，阿爺着力信息消費，目標喺2015年全國網上交易，釋放出消費規模3萬億銀。而隨着電子消費需求提升，軟件業去到2016年嘅市場規模，上到近2萬億銀，中軟肥仔水。中軟今明兩年EPS係咁意增長40%，到0.128元及0.157元人仔，預期PE得番11倍，現價2.23元翻半番到3.3元，明年度PE 16倍，仲未追到金軟18倍水位。</p><p>五礦建設抵炒</p><p>五礦建設（230）市值33億銀，呢期部份內房殼股市值炒到百億銀有之。仲要咁睇，五礦建設嘅控股企業，係大孖沙五礦集團，坐擁過千萬平方米用土，以及30平方公里工業土儲。有咁大規模嘅土儲注資潛質，而五礦建設家陣市值咁細奀，咪仲值得憧憬。Before that，短打博升20%到1.37元，未有耐上到NAV 2蚊。<br>錢雋</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>