<html><header><meta charset="utf-8"><title>馮仁昭四圍超：雞排妹漏雞胸餵港男 - 馮仁昭</title></header><body><h1>馮仁昭四圍超：<br>雞排妹漏雞胸餵港男 - 馮仁昭</h1><p>聞名不如見面嘅台灣「雞排妹」鄭家純，噚日終於喺香港同男fans見面，佢喺灣仔會展嘅動漫節出席遊戲活動，雞排妹以cosplay造型出現，藍色外衣裏面着咗黑色tube top，不過就露晒肉色bra邊，搞到「漏雞胸」情況出現。雞排妹扮成遊戲角色，即場玩遊戲餵男士食包，不過唔係雞排包，唔知fans會唔會覺得可惜。<br>雖然雞排妹係台灣𡃁模，但原來都有留意香港𡃁模嘅戰況，日前佢喺facebook寸漏M孫旗（Keiko）凸假點，係咪睇唔過眼要出聲？雞排妹話：「不是，只覺得這行為太特別，把假的點放在衣服下做成這效果，很怪異，可能想紅想瘋了。在facebook這樣寫是因為覺得好笑，給台灣人知道。」</p><p>柯嘉琪做貂蟬
</p><p>玉皇朝喺現場舉行選貂蟬嘅比賽，結果話事人黃玉郎揀咗柯嘉琪勝出，佢透露籌備將漫畫改成電影，預計投資超過一億二千萬人民幣，柯嘉琪透露之後為黃玉郎位於杭州嘅主題公園做宣傳大使。<br></p><p>另外，身為蘋果動新聞動主持前輩嘅Kabby，噚日去動漫節嘅招募主播活動為參賽者打氣，認真唔話得，Donut嘅金慧君同梓喬原來都有去參加面試，難怪佢哋戰戰兢兢。<br>撰文：馮仁昭</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>