<html><header><meta charset="utf-8"><title>馮仁昭四圍超：陳少寶爆娛圈大鑊 - 馮仁昭</title></header><body><h1>馮仁昭四圍超：陳少寶爆娛圈大鑊 - 馮仁昭</h1><p>亞視培訓班噚日請咗前環球高層陳少寶去大埔總台做導師，講吓藝人同營業部門點樣協調，藝人可以點樣sell自己。少寶話𠵱家都係做開荒牛，搞吓內地南方文化融和，𠵱家香港有乜藝人都唔知，更加唔知亞視邊個打邊個。<br>陳少寶話嚟緊搞棟篤笑，佢話：「我唔唱得，講嘢都仲得，我諗都有朋友會幫我，雖然我敵人多過朋友。𠵱家未度會講乜，如果係講娛樂圈以前嘅嘢，要爆唔會係一單，可能會連環爆。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>