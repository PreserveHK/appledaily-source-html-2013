<html><header><meta charset="utf-8"><title>馮仁昭四圍超：王菀之見鏡頭硬晒 - 馮仁昭</title></header><body><h1>馮仁昭四圍超：王菀之見鏡頭硬晒 - 馮仁昭</h1><p>王菀之日前到新城接受錄音訪問，講番之前喺無綫劇《老表，你好嘢！》中嘅搞笑演出，王菀之話當初一口拒絕王祖藍嘅邀請，因為自己有鏡頭恐懼症，王菀之自爆喺鏡頭前成個人會變到好驚同生硬，所以唔敢做演員，仲話劇中又儍又惡嘅角色會破壞佢音樂皇后嘅形象喎。<br>另外，王菀之自爆去年甩拖，但無損佢對愛情嘅憧憬。講到擇偶條件，王菀之話最緊要心地好、幽默同識得欣賞藝術，咁大家先可以溝通。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>