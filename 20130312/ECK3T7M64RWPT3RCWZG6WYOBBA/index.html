<html><header><meta charset="utf-8"><title>陳倩揚人妻惹艷遇</title></header><body><h1>陳倩揚人妻惹艷遇</h1><p>陳倩揚早排同老公陳浩然、歲幾嘅囝囝陳羲廷去咗新加坡玩，一家三口除咗去環球片場同食盡當地美食外，當然唔少得水上活動。雖然倩揚做咗媽咪，但為搵食，佢好注重保持體形，以比堅尼上陣嘅佢好似仲fit過選港姐嗰陣，估唔到仲有艷遇㖭！<br>話說當老公同囝囝落咗水玩，倩揚喺池邊獨自曬太陽嗰陣，竟然有男士借故搭訕，大膽約佢去玩，倩揚笑住話：「要多謝呢班男士，令我自信心返晒嚟！」倩揚話後生嗰陣冇乜男士會向佢搭訕，估唔到𠵱家有女人味仲吃香。佢老公為咗答謝倩揚咁辛苦照顧屋企，特登買個A貨奧斯卡獎送畀倩揚㖭。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>