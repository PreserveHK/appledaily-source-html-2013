<html><header><meta charset="utf-8"><title>隔牆有耳：<br>確診呆咗　嫻姐糊塗患癌 - 李八方</title></header><body><h1>隔牆有耳：<br>確診呆咗　嫻姐糊塗患癌 - 李八方</h1><p>陳婉嫻噚日出席香港防癌會推廣《癌變解碼》特輯嘅宣傳活動上，以乳癌過來人身份，同病友、市民分享自己抗癌經歷。佢自爆話自己係糊塗人，早年確診患乳癌時，成個人呆咗，大懵到竟然冇問患癌期數，直至𠵱家，佢都搞唔清自己患第一期定第二期乳癌。<br>嫻姐話自從前立法會主席范徐麗泰患乳癌後，已不時向議員介紹唔少防癌飲食，如五菜湯等，佢都跟足去食，但都竟然患上癌症，相信係上天懲罰，怪責佢平時做嘢太勞氣、飲食同瞓覺都冇定時，長期嘆冷氣，完全違反晒大自然原則。已經康復嘅嫻姐又寄語患癌嘅病友，要積極開心面對病情，先可戰勝癌症。</p></body></html>