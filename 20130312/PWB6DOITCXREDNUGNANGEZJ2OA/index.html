<html><header><meta charset="utf-8"><title>隔牆有耳：<br>天主唔照？　馬丁怕Miss Mo - 李八方</title></header><body><h1>隔牆有耳：<br>天主唔照？　馬丁怕Miss Mo - 李八方</h1><p>Miss Mo前日辦事處開幕，請咗「民主阿伯」李柱銘撐場。Miss Mo好有誠意，親自開車，將李柱銘由金鐘送到去美孚。點知阿李伯不解溫柔，喺半路中途對Miss Mo話：「我其實怕女人揸車。」點解阿伯咁大膽？難道出席人哋辦事處開幕禮，就有恃無恐，唔怕Miss Mo會踢佢落車？<br>Miss Mo當場反駁話：「喂，（陳日君）樞機都坐過我車！」點知馬丁仲未識驚，寸番Miss Mo：「樞機點同呢，樞機有天主照顧。」，即場KO咗Miss Mo。噢，之但係馬丁都係虔誠天主教徒呀，莫非佢真係咁冇信心，覺得天主唔照佢？其實到最後，馬丁咪一樣安全到埗。</p></body></html>