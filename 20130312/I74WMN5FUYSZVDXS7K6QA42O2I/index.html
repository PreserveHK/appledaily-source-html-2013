<html><header><meta charset="utf-8"><title>隔牆有耳：<br>腳震淆底　戴耀廷：撐落去 - 李八方</title></header><body><h1>隔牆有耳：<br>腳震淆底　戴耀廷：撐落去 - 李八方</h1><p>提出萬人佔領中環嘅港大法律系副教授戴耀廷，外表斯文、肥嘟嘟，好多人都驚訝佢原來咁「激」。不過，佔領方案近排喺社會越來越廣泛討論，得到越來越多市民支持，戴耀廷就成為左派主要攻擊對象，佢之前都透露正受「隱晦嘅威脅」。<br>教授早前接受《獨立媒體》訪問時仲自爆其實好「淆底」：「我真係話畀你知，我好驚……有時我真係諗到自己對腳冇晒力，咁落去我頂唔頂得順呢？」佢話由原本仲有少少革命浪漫，到𠵱家埋身肉搏，佢得出嘅結論係──驚都要撐落去，但其實佢只係想同香港人一齊爭取，希望有朝一日可以等到真普選。戴耀廷，加油呀！</p></body></html>