<html><header><meta charset="utf-8"><title>莫可欣幸女兒愛書</title></header><body><h1>莫可欣幸女兒愛書</h1><p>莫可欣與朱凱婷昨日於新城宣傳下月30日舉行的小母牛慈善活動，今次小母牛會首辦親子環節，屆時朱凱婷會首次帶兩歲多的囡囡參加公開活動。<br>兩位媽咪走在一起，話題難免是子女的學業問題。莫可欣覺得要正視幼稚園學位問題，女兒正就讀國際學校一年級：「好彩個女都鍾意返學，之前放咗幾日假，帶咗佢去好多主題樂園，佢同我講『幾時返學呀？』」朱凱婷則謂要向莫可欣請教：「𠵱家物色緊讀傳統學校定國際學校，希望為佢準備一個好開始，好彩好多學校可以下載報名表，唔使排隊。」<br>採訪、攝影：馬建華</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>