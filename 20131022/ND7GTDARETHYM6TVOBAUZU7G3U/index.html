<html><header><meta charset="utf-8"><title>學者轟政府亂噏港視死因</title></header><body><h1>學者轟政府亂噏港視死因</h1><p>【本報訊】「一籃子因素」及行會保密原則不能招架12萬人的街頭怒火，迫使政府「放風」堆砌港視死因，歸咎港視財力弱，初期開支已高達20億，又太進取，要六年開設30條頻道，恐難營運而出局。有學者質疑講法隻字不提開台後的收益是斷章取義為政府解畫；據了解，港視沒收過政府削減頻道的要求。<br>周日12萬人政總集會後翌日，本港多份報章引述消息人士指，王維基敗在賣香港寬頻，失去網絡傳送技術令成本大增，首兩、三年開支高達20億，恐難以營運，又引顧問報告指，亞視及電盈在任何發牌情況下都會被淘汰；有報章更引述消息指，王維基敗在沒有應政府要求，削減30條頻道數目。<br>據了解，港視沒有收過政府削減頻道的要求，「三年十個月前嘅申請書根本唔可以改」，又指「冇話要交收支平衡表，亦唔使承諾幾時賺錢」；知情者更指，顧問報告被選擇性披露，如《蘋果》本月17日的報道便引述報告指，亞視可能牽涉營利能力以外的「其他因素」生存，發兩個新牌後未必會倒閉。</p><p>隻字不提開台後收益</p><p>中大市場學教授冼日明批評指港視開支大的講法片面，「一個人好大使唔代表佢會餓死，佢份工可以搵好多錢」，又說「亞視支出少一樣蝕本啦」。他認為電視台創業初期未必賺錢，但港視可透過廣告、節目賣埠等途徑創造收益。冼日明又質疑政府為何要預期一間企業會倒閉而拒投資者進場，「係咪只係想自圓其說？」<br>浸大傳理學院助理教授杜耀明批評：「淨係公開港視唔穩健之處，避談港視點回應呢個質疑，好大選擇性。」他斥政府對資料「話不可外洩，又不斷外洩」，是為政府利益而授權洩密、為應付民間壓力吹風，「真係咁重視保密原則，就應該查係邊個洩露機密資料」。</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24  </p></body></html>