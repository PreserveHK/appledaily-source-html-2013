<html><header><meta charset="utf-8"><title>中環在線：Twitter創辦人保健有法 - 李華華</title></header><body><h1>中環在線：<br>Twitter創辦人保健有法 - 李華華</h1><p>Google上季業績靚爆，帶挈科網股熱炒，行將上市嘅社交網站Twitter可以話食啱個勢，唔知係咪人逢喜事精神爽，Twitter創辦人之一嘅多爾西（Jack Dorsey）日前出席一個場合時做咗開籠雀，大談佢保持最佳狀態嘅秘訣，仲將佢每日必做同唔做嘅清單和盤托出。<br>36歲嘅Jack，每日都會透過智能手機整份「必做」同「唔做」嘅清單。清單內容其實好濕碎，例如佢每日都會提醒自己，淨係飲檸檬水同紅酒、跟所有人打招呼、瞓足七粒鐘、伸直腰骨企好、打十分鐘沙包、同埋每日再諗過新嘅清單。<br>佢唔做嘅事情亦有五大項，當中兩項同飲食健康有關，包括提醒自己要向糖、啤酒同烈酒「說不」，其餘係唔好迴避別人眼光、唔准遲到、避免設定過高期望。講咁多，其實Jack都係想話畀大家知，佢生活健康、為人有禮箒，呢個唔會成為投資者買Twitter嘅理由啩。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>