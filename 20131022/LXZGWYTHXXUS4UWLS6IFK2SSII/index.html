<html><header><meta charset="utf-8"><title>馮仁昭四圍超：王君馨搶閘出新歌 - 馮仁昭</title></header><body><h1>馮仁昭四圍超：王君馨搶閘出新歌 - 馮仁昭</h1><p>王君馨之前參加無綫嘅《星夢傳奇》，表現唔錯，可惜五強不入，不過塞翁失馬焉知非福，噚日佢就宣佈自己第一首歌出世啦！王君馨有份填詞嘅《If I Believe》推出，噚日佢喺微博留言：「好感謝TVB同EEG給我機會參與《天愛4》！係我最迷失嘅時候，上帝送咗呢首歌畀我。讓我知道，君馨冇可能寫中文歌，依靠祂凡事都能。」居然可以快過冠軍鄭俊弘有自己嘅歌，今次王君馨總算贏番一次。<br>撰文：馮仁昭</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>