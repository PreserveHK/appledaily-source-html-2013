<html><header><meta charset="utf-8"><title>傳有米男友澳門有正印許亦妮見光即被飛</title></header><body><h1>傳有米男友澳門有正印<br>許亦妮見光即被飛</h1><p>現年24歲的港姐許亦妮，早前被拍得撻着有份投資電影《喜愛夜蒲3》的有米男友盧啟邦（Andrew），不過有讀者爆料指Andrew於澳門另有有錢女友蔡一鳳，許亦妮疑做了小三！據知許亦妮的小三身份曝光後，Andrew被正印女友詐型，極速飛甩許亦妮，這段戀情見光即死！</p><p>選港姐時曾有連媾13個男友紀錄的許亦妮，年初憑無綫劇《老表，你好嘢！》扮小三名媛Monica D的豪放演繹而成功出位，未幾即獲好機會，取代陳靜（DaDa）擔正做電影《喜愛夜蒲3》女主角，不但星途暢順，亦因拍《夜蒲3》而跟有份投資的太陽集團執行董事、現年34歲的盧啟邦（Andrew）撻着。本月中許亦妮在韓國拍完戲返港，即心急會男友，被拍得Andrew駕駛價值四百多萬的戰車接載。不久後又有她與Andrew的蜜照流出，二人曾到新加坡看賽車及到環球片場拍拖，像熱戀情侶般與變形金剛合照，十分甜蜜。</p><p>正印屬隱形富豪</p><p>戀情曝光後，許亦妮死撐跟Andrew只是好朋友，不過二人打得火熱卻是眾所周知的事實，但估不到原來許亦妮人生如戲，不小心做了小三！近日有讀者爆料，指Andrew早有正印女友蔡一鳳（Michelle Chua），蔡一鳳家底甚厚，家族資產超過20億，屬澳門隱形富豪，亦是太陽城集團主席周焯華表妹。蔡一鳳在澳門社交圈甚活躍，而她本身是澳洲賭場高層，亦是大企業的執行董事，8月時獲委任為「澳門海峽女企業家協會」的會長，在商界早露光芒。</p><p>據知，蔡一鳳跟Andrew感情不俗，8月時還一同到澳洲旅行，他又趁許亦妮到韓國拍電影時，去澳門陪正印女友睇演唱會過周末，及後Andrew與許亦妮的戀情曝光後，蔡一鳳即時詐型，嚇得Andrew急急補鑊，向許亦妮提出分手，而許亦妮與Andrew的戀情見光死，無奈被飛！</p><p>提分手面色一沉</p><p>昨日下午2時50分，化了淡妝、戴黑超的許亦妮離開觀塘寓所時，見到記者先是愕然，但面上仍掛有笑容，不過當記者追問她與Andrew的戀情，被指與Andrew閃電分手時，許亦妮即收起笑容說：「吓！我唔想再講！」再問可知自己做了第三者，Andrew有名媛正印女友？許亦妮面色一沉說：「我唔想再講佢嘅嘢，係朋友嚟㗎咋！唔該晒！」隨即橫過馬路，到對面乘的士離開。許亦妮的態度，明顯與她日前在活動上大讚Andrew的態度大相徑庭。</p><p>另一邊廂，記者昨日致電Andrew，問到蔡一鳳是否其女友時？他淡淡的說：「唔係呀，嗰個咩許小姐都唔係呀，係咁！」<br>採訪、攝影：徐錦池、楊浩賢</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>