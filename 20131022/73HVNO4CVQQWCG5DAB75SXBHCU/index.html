<html><header><meta charset="utf-8"><title>退休人士變都市農夫</title></header><body><h1>退休人士變都市農夫</h1><p>【尋找樂趣】<br>退休人士蘇先生近年成為都市農夫，以月租400元租用兩塊僅12方呎的小農田，竟同時種出多種植物，翻開葉苗，邊數邊說，「有牛油果、楊桃、蛇皮果、龍眼、黃皮啦……佢又唔死喎，好嘢，𠵱家最開心係佢唔死」，他曾經成功種過合掌瓜，「自己種嘅，梗係自己食啦」！當年貪玩報讀小課程，今天變成大樂趣。</p><p>「自己食　唔會拎去賣」</p><p>兩年多前，對種植還是門外漢的他直言：「以前喺屋企窗台種花，睇住佢越來越弱，唔識去救，喺屋企根本種唔到，唔夠陽光，唔夠空氣」，後來參與都市農莊舉辦的園藝課程，教識他箇中竅門，「初初貪得意，睇吓可唔可以種出芽」，接着學人家種菜，「人哋話28、30日就可以種到，我種咗成40日先有……又老又靭」。<br>試過種一棵合掌瓜，「當然冇街市賣嘅咁大，但自己種嘅，梗係自己食啦！唔會拎去賣，賣得幾多錢」？錢是其次，每當他說起「睇住佢出苗」，臉上充滿喜悅。<br>兩年來，兩塊田月租合共400元，蘇先生雖然嫌貴，無奈地點接近筲箕灣居所，遂選擇租用。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>