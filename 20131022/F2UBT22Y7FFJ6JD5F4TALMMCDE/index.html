<html><header><meta charset="utf-8"><title>報告王：食正熱潮　百富蓄勢上 - 瑪姬兒</title></header><body><h1>報告王：食正熱潮　百富蓄勢上 - 瑪姬兒</h1><p>今年簡直係科網股天下，之前炒阿里巴巴概念，騰訊（700）、金山軟件（3888）升到飛起。<br>點知阿里巴巴決定唔嚟香港上市，都一樣輪住創新高，帶動埋炒網遊概念的IGG（8002），上市兩日攀升兩成。</p><p>建銀首予目標3.95元</p><p>如果股民覺得騰訊股價太貴的話，又覺得金山升得太多嘅話。本欄推介大家留意百富環球（327）的動態，該公司都係做軟件系統嘅，不過，係做電子支付銷售點產品（ETF-POS），即係平時碌信用卡嗰部機，亦即是越來越heat嘅電子錢包軟件系統，佢哋都有份做。<br>其主要業務分佈於內地，更積極打入新興市場，噚日宣佈首次攻入印度，為當地的公共巴士提供POS終端機。<br>百富在內地市佔率達三成，大客仔包括銀聯商務、中行（3988）、農行（1288）等，以及多家金融機構。<br>8月份，唔單止成功獲得Apple授權，可以將支付應用程式用喺iPhone、iPad度，更成為惠康獨家POS終端機供應商！<br>建銀國際更首次推介百富，所持三大原因包括：食正電子支付時代，定單持續上升、力拓海外市佔率，成長線增長動力，以及大量投資研發，均有助未來三年盈利年複合增長率達15%。首予目標3.95元，仍有約三成上升空間。<br>該股近兩次急升後僅輕微回調，便再展更大升浪。憧憬下半年定單急增下，不妨趁回調低吸，博創上市新高！ </p><p>瑪姬兒</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>