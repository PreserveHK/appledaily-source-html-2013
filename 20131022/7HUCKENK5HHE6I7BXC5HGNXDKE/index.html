<html><header><meta charset="utf-8"><title>陳豪尷尬蹺水着女</title></header><body><h1>陳豪尷尬蹺水着女</h1><p>陳豪和羅蘭昨到西環為服裝店剪綵，人夫陳豪由穿比堅尼的外籍女模蹺手出場，他卻尷尬說：「始終我結咗婚，冇乜女性埋身。」問是否老婆大人陳茵媺不准？他說：「我比較傳統，男女授受不親，加上自己係有婦之夫，我表面開放，其實好保守。」<br>問陳豪會否不准老婆拍親熱戲？他說：「欣賞佢係好演員，拍親熱鏡頭支持佢做，但我選擇唔睇，費事唔舒服，人在江湖好難避免呢啲場面，自己避得就避，而我嘅底線係睇劇情需要，臨別一吻都要。」陳豪曾在電影《晚九朝五》露股，會否再夠膽拍露股戲？他說：「唔好啦，怕嚇親BB，我都要身教。」<br>採訪：溫敏芝<br>攝影：黃偉雄</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>