<html><header><meta charset="utf-8"><title>曹仁超減持港股股份亂炒　「係時候止賺食糊」</title></header><body><h1>曹仁超減持港股<br>股份亂炒　「係時候止賺食糊」</h1><p>【本報訊】科網、濠賭股大升浪，已令港股投資者唔理指數升跌，日日喪炒，六大賭股連同六大當炒科網股昨合共成交額達76億元，佔股票成交15%。人稱「曹sir」的中國高增長集團首席經濟學家曹仁超，昨拒絕為大市估頂，惟坦言旗下基金10月起已開始逐步減持套利，「都係時候take吓profit啦！」<br>記者：林靜</p><p>今年7月底大市在二萬二關樓下浮沉之際，曹sir曾估計大市可上望23900水平，惟目前港股今年三度在23500關口受阻、加上個別板塊瘋炒現象出現，他昨表示「有啲擔心」，「通常個市到尾聲，啲股就會亂炒一通，但𠵱家係咪尾聲，我未有答案，不過三中全會之前，大家不妨癲落去」。他強調，對大市的目標仍然未變，只是對走勢開始模糊，「我唔知個頂係邊，應該仲搵緊，但如果三中全會有乜冬瓜豆腐唔好怨，市冧之前，通常都冇人響鐘」。</p><p>若投資少　每月可減持10%</p><p>曹sir昨打趣說，「我近排冇乜胃口，連對股票嘅胃口都無埋」，直指旗下基金自10月開始已小量減持獲利，「你諗吓濠賭科網嗰啲，由我上次話睇二萬四到𠵱家已經升咗好多，係時候take吓profit啦。」他亦認為一般投資者亦要開始考慮在年底前稍為鎖定利潤，「由10月到12月，如果個倉細嘅，每個月可減持5至10%。」<br>恒指昨早一度高見23534點，惟期後升幅收窄，報23438點，升98點或0.4%；雖然滬綜指大升1.6%，惟H指昨仍一度倒跌，收報10668點，升24點，全日主板成交額603億元，沽空佔9.1%。港匯持續呈強，昨亞洲交易時段一度高見7.7507，一度逼近一個月前的即市高位。</p><p>濠賭科網喪炒　成交逾76億</p><p>大市昨縱走高，惟資金嚴重傾斜濠賭及科網股，騰訊、銀娛（027）及金沙（1928）昨分別勁飆4.6%、4.2%及2.9%，合共貢獻大市96點，意味單計三股已撐起大市。昨日六大賭股合共成交達38.5億元，加上騰訊、金山、金蝶、網龍（777），以及半新股雲遊（484）與IGG（8002），總成交額高達76.6億元，已佔股票成交的15%；而目前騰訊的市值升至8,327億元，較五大發展商長實（001）、新地（016）、恒地（012）、信置（083）及新世界（017）的市值總和8,157億元更高，突顯資金炒作的瘋狂。<br>另外，易方達昨推出首隻涵蓋中港兩地股票的雙櫃枱人民幣合格境外投資者（RQFII） ETF易方達120（3120、83120），集團指基金追蹤的中華120指數成份股包括民企、國企及紅籌股，且設有期貨產品，意味投資者有對沖渠道。</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>