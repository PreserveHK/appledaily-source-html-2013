<html><header><meta charset="utf-8"><title>關仁隱事：「嫩模」自製緋聞 - 關仁</title></header><body><h1>關仁隱事：「嫩模」自製緋聞 - 關仁</h1><p>「嫩模」初出道同「BB」情同姊妹，點知BB越撈越掂，加上同「影帝」拍拖，人氣急升，大家關係都疏離晒。嫩模見BB咁好成績，個心既羨慕又心酸，仲周圍同人呻喺「金句」公司幾年，都冇乜發展，嘥咗唔少時間，又冇乜人氣，仲諗緊滿約後搵出路。其實嫩模好積極為自己打算，加上要養家，於是成日群埋啲富二代夜蒲，更唔介意同人哋自製緋聞，夾埋影啲攬腰嘅親密相，跟住張相又離奇流咗出嚟，等出活動時有話題，幫朋友同自己造勢，認真苦心。<br>撰文：關仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>