<html><header><meta charset="utf-8"><title>中環在線：何猷啟話自己唔飲酒 - 李華華</title></header><body><h1>中環在線：<br>何猷啟話自己唔飲酒 - 李華華</h1><p>賭王何鴻燊同三太陳婉珍所生嘅細仔、亦即係靚女何超蓮孖生細佬何猷啟，噚日下晝竟然現身茶酒香論壇，聽最叻飲紅酒嘅唐唐講酒經，可能齋聽冇得飲，佢好似唔多專心，見佢全程兩粒鐘坐喺觀眾席，不時都同朋友傾偈、玩電話。<br>喺唐唐開壇前後，華華走埋去同何猷啟傾兩句，佢話係想跟世叔伯學吓嘢，研究點樣鑑賞紅酒、茶葉。佢又話，自己係唔飲酒嘅人，平時亦都好少出去玩，只係social嘅時候先會飲一、兩杯，比較鍾意飲威士忌。問佢對上一次係幾時出去玩，佢就話唔記得喇。<br>翻查資料，何猷啟上星期先至被狗仔隊影到佢喺中環飲醉酒，醉到攬住條燈柱轉圈，應該醉得幾緊要。佢噚日咁樣講，唯一解釋就係佢當晚斷片了。</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>