<html><header><meta charset="utf-8"><title>現場有無香港人？ - 曾志豪</title></header><body><h1>現場有無香港人？ - 曾志豪</h1><p>香港新聞但凡遇到境外天災人禍，都會加一句：「死傷者並無香港人」。<br>問自己，有人跳樓，你會否問：「會唔會係阿強？會唔會係我中學嘅同學？係咪九龍區嘅街坊？」<br>新聞事件沒有自己熟悉的元素便置諸不理，凡事以「香港人」行先，終有一天下一代會問：「六四屠殺死傷者有無香港人？無啊？咁……其實點解我地仲要年年去紀念？」<br>其實地球上沒有香港人的角落多的是，總不成北極溶冰的新聞，也要加一句「北極現時並無香港人居住」。<br>另一種新聞，也是異常強調「有無香港人」，目的不是「關心自己人」，而是「攻擊其他人」。<br>有人拍得東鐵車廂有男女響應CY號召，一張摺凳一支筆一本簿外加一張摺枱，在車廂辦公。如此惡行自然引來網民狂轟，但網民的評論重點是「男女操甚麼口音？衣着打扮似強國還是香港人？」<br>據說「開枱男女」爆了一句流利廣東粗口而解開身份之謎，網民也為了「居然不是強國人」無晒心機。<br>如果證實是強國人，便能馬上列入「醜陋的強國人名單」狠狠鞭撻，「蝗蟲禍港又一鐵證！」<br>證實是優越的香港本土同胞，則悻悻然不好意思大張旗鼓，否則便會被「漢奸賣港賊」抽水：「香港一樣有低質素嘅人。」<br>別怕，聰明的香港人靈活變通，大可用另一角度抽插：「無啦！學晒強國人嘅低劣質素！香港人強國化啦！」結論一樣可以是「蝗蟲禍港又一鐵證。」<br>之前有人拍得金髮美女地鐵車廂席地而坐，網友讚嘆：「點解可以坐得咁瀟灑？」如果東鐵「開枱男女」是白皮膚西方人，我們便會評價為「好！流動辦公室！外國人真係好鬼有創意！」</p></body></html>