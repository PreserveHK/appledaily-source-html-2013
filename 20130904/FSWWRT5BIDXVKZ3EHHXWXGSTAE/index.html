<html><header><meta charset="utf-8"><title>劉皇發賣舖賺1.5億　3,300萬買入　瓏門效應助賣好價</title></header><body><h1>劉皇發賣舖賺1.5億　<br>3,300萬買入　瓏門效應助賣好價</h1><p>【本報訊】名人狂掟貨，發叔也跟風。新界鄉議局主席劉皇發及家人將13年前以3,300萬元買入、鄰近新盤瓏門的過萬呎屯門舖位，以1.8億元沽售，狂賺1.47億元。記者致電發叔，他貫徹一向「詐唔知」作風，稱由女兒打理。　<br>記者：陳家雄</p><p>市場消息指，屯門鄉事會路4號至26號地下6號及7號，地下連閣樓及1樓，面積12,826方呎，以1.8億元沽出，該物業現為珈琳幼稚園使用。土地註冊處資料顯示，上述物業由劉皇發和女兒劉麗華合共持有64%股權的珈琳有限公司，於2000年以3,300萬元購入，持貨13年，賬面賺1.47億元。<br>記者致電發叔求證，「蘋果呀？點呀，我無乜特別嘢喎！（據聞你賣屯門珈琳幼稚園間舖喎？）嗰啲唔係我打理喎，啲女打理㗎！我都唔係好清楚，我問吓……調查吓……（今次你成功賺錢喎？）我自己覺得我唔係好成功，我都唔係一個成功人士，呢排都係開會多，走來走去，好少理屋企嘢（咁係咪你個女負責？）係呀，等我了解吓……」其實發叔每次沽貨被記者追問，慣性「詐唔知」，好像他2011年分批沽出元朗YOHO Midtown單位，同樣是以「唔知」、「仔女話事」作回應。<br>自政府推出辣招後，本港工商舖成交勁減，位處屯門的舖位更難獨善其身，過去一年該區僅錄零星成交，屯門鄉事會路地舖對上一宗成交，已追溯至去年底，為該路段28至35號的冠興樓地下D舖，面積1,050方呎，成交價4,300萬元，現由財務公司以5.5萬元承租。</p><p>屯門舖價「拍得住油尖旺」</p><p>今次發叔成功出貨，有賴瓏門效應。中原（工商舖）商舖部高級營業董事鄭得明表示：「𠵱家嗰區想搵個位都難，過去一年，好多業主都封盤，等舖價升夠先賣。如果出市價，根本買唔到。」他指，V City（瓏門基座商場）周邊僅四個舖放售，業主心雄，其中屯門鄉事會路28至38號地下D舖，面積800方呎，連約800方呎閣樓，叫價7,000萬元，「拍得住油尖旺地舖」，同時叫租15萬元，現由財務公司以5.5萬元租用。<br>舖租亦癲升，鄭得明指，屯門仁政街1至5號地下H舖，面積700方呎，上月以13萬元租出，較市值租金約8.5萬元，高逾五成。該舖位原是自用舖，經營電器行，現在業主索性結業，寧願收租好過。<br>同一條街由花旗銀行以10.5萬元承租的地舖，面積1,000方呎，業主加租至18萬元，加到銀行都唔租，自今年5月搬走後，至今仍待租。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>