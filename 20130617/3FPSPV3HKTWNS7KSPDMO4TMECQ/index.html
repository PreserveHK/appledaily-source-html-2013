<html><header><meta charset="utf-8"><title>隔牆有耳：<br>為堆填區　林鄭食嫻姐檸檬 - 李八方</title></header><body><h1>隔牆有耳：<br>為堆填區　林鄭食嫻姐檸檬 - 李八方</h1><p>工聯會舊年喺立法會選舉新界東敗北，作為超級區議員嘅陳婉嫻擺明唔忿氣，決定要喺新界東插旗，喺沙田乙明邨開議員辦事處，政務司長林鄭月娥噚日就去咗主持開幕禮，林鄭仲自詡同嫻姐一樣，都係「工作狂」，但嫻姐唔會因為俾人笠高帽，就答應支持擴建三區堆填區，已向林鄭講明難以支持政府。<br>嫻姐話，林鄭到噚日都仲問緊佢點解唔支持擴建，可見政府仲係死心不息，希望力挽狂瀾，但係嫻姐話，將軍澳擴建方案冇得支持，而屯門街坊嘅反對聲音又越來越大，所以叫政府諗好點樣補償屯門再嚟立法會游說。林鄭噚日唔答問題就閃，唔通食完檸檬發老脾？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>