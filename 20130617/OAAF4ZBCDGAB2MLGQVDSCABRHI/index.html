<html><header><meta charset="utf-8"><title>【李八方online】鼠芬的少女時代</title></header><body><h1>【李八方online】鼠芬的少女時代</h1><p>經民聯鼠王芬80年代放棄赴美、法留學，反而揀咗返內地攻讀中國法，自此奠定中央愛將嘅地位。鼠王芬近日分享喺中國人民大學法學院讀碩士同博士學位嘅趣事，自稱內地嘅教育方式，令佢好難適應，例如有份考卷竟然全部係填充題，鼠王芬認為程度太淺嘞，最終交白卷「抗議」。佢自稱那些年「年少氣盛」，多得教《基本法》嘅許崇德教授循循善誘，教好佢呢位「反叛份子」咋。唔知大家知唔知，喺1995年面世嘅首部中國法院判決嘅英文著作《China Law Reports》第一卷，原來係由鼠王芬主主編。嘩，咁幫得手，唔怪得越嚟越獲中央器重啦。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>