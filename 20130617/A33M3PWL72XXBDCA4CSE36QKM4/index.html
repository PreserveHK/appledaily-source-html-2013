<html><header><meta charset="utf-8"><title>噴水奇俠</title></header><body><h1>噴水奇俠</h1><p>荷李活超級大隻佬阿諾舒華辛力加（Arnold Schwarzenegger）個大仔Patrick，最近帶埋女朋友Taylor Burns同屋企人包括阿媽施賴弗、細佬Christopher以及一對家姐Katherine同Christina喺歐洲度假，幾乎日日玩水，疏乎都暈。噚日Patrick佢哋去到摩納哥，今次呢位大隻仔唔再就咁跳落水，佢同細佬着住全身裝備，借助水力噴射器大玩空中飛人，Patrick唔單止識得浮起咁簡單，仲曉氹氹轉周圍飄，甚至連向後飛都做到，似足《鐵甲奇俠》（Iron Man）第一集喺停車場學飛嗰場戲！咁鬼型仔，難怪佢阿媽睇到目瞪口呆，甚至第時繼承阿諾衣鉢做動作巨星都冇問題啦。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>