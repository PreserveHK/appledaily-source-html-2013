<html><header><meta charset="utf-8"><title>詹Sir騷觀眾撐發牌王維基跳馬舞　寸王征</title></header><body><h1>詹Sir騷觀眾撐發牌<br>王維基跳馬舞　寸王征</h1><p>最後一場「詹瑞文盧海鵬紅館奇幻扮嘢大典」前晚在紅館舉行，周秀娜及余慕蓮擔任表演嘉賓，蔡一傑及王維基等捧場，而詹Sir的小三Amenda亦不避嫌現身。雖然王維基做觀眾，但就被詹Sir請上台，要求他合跳《江南Style》騎馬舞，起初王維基拒跳，詹Sir用激將法：「第二間電視台老闆都跳過。」亞視老闆王征曾率領員工在政府總部外跳《江南Style》騎馬舞，反對港府發放新免費電視牌照。王維基以還未取得免費電視台牌照作為拒絕藉口，不過詹Sir語帶雙關問現場觀眾會否支持王維基，觀眾反應熱烈，最後王維基都要屈服跳騎馬舞。</p><p>娜姐扮蔡一傑</p><p>娜姐與詹Sir及鵬哥3人扮草蜢，卻戲謔組合名叫草泥馬，娜姐扮蔡一傑、鵬哥扮蔡一智，而詹Sir就扮蘇志威。身穿透視裝的娜姐刻意在胸前加點裝飾以作遮掩，但鵬哥就笑詹Sir經常偷望娜姐胸部，並大玩不文，用手指向自己下體：「你仲乜成日𥄫我細佬（娜姐），我呢個細佬你就可以𥄫。你呢個外人快啲走。」</p><p>趕了詹Sir落台之後，鵬哥與娜姐以蔡一傑的性取向作笑話，鵬哥問娜姐：「你係男人定女人？你鍾意男人定女人？」娜姐將身體挨前胸壓鵬哥說：「我鍾意你呀！」鵬哥又問：「你想做女人？」一輪對話後，娜姐咪嘴唱草蜢名曲《怎麼天生不是女人》，並與舞蹈員大跳辣身舞。<br>台上玩蔡一傑，鵬哥被問到蔡一傑卻在台下看着，鵬哥即扮作事不關己：「又唔係我扮，周秀娜扮，關我乜事。」詹Sir說：「傑仔一向好支持我，佢好玩得唔會嬲。」至於娜姐胸壓鵬哥，鵬哥自嘲年紀大肌肉鬆弛完全沒感覺。娜姐就扮懵：「有咩？我胸前有窩釘喎。」<br>採訪：胡比<br>攝影：葉君海</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>