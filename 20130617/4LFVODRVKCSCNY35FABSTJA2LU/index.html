<html><header><meta charset="utf-8"><title>一家三口掃平貨<br>莊靜而玉女變肉女</title></header><body><h1>一家三口掃平貨<br>莊靜而玉女變肉女</h1><p>80年代主演過無數青春劇、在電影《山狗》更因濕身透點戲哄動全城的青春玉女莊靜而，97年退出娛圈後移居加拿大，專心相夫教女。原來這位一代經典玉女已經回流香港做生意，日前記者發現莊靜而跟丈夫及女兒一家三口到銅鑼灣溫馨行街。不過，久違了的莊靜而身形暴脹，由昔日青春玉女變成凸腩肉女，令人慨嘆一句歲月催人！</p><p>【銅鑼灣】現年52歲的莊靜而是80年代初的當紅青春玉女，曾主演過麗的《IQ成熟時》和無綫《香城浪子》等無數受歡迎劇集，但莊靜而事業上最大突破，還是80年她在電影《山狗》中的演出，片中莊靜而不但慘被鄺佐輝等人輪姦，而且更上演了一幕落水濕身透點場面，在當年尺度而言可謂極度大膽。</p><p>返港行街搵路皺眉</p><p>97年，莊靜而為亞視拍完最後一部電視劇《天長地久》後退出娛樂圈，並移居加拿大溫哥華，照顧丈夫和女兒外，更協助丈夫打理汽車維修生意，生活相當充實。原來莊靜而早前已舉家回流香港，日前記者見她與丈夫、女兒在銅鑼灣逛街，雖然莊靜而樣子跟當年沒多大變化，但其身形卻走晒樣。<br>上周三（12日）下午5時許，一頭短髮、穿上T恤及休閒褲的莊靜而，與丈夫和女兒在銅鑼灣利園商場附近出現，昔日「嬌滴滴」的莊靜而身形暴脹，肚腩勁凸，未知是否因不用再在幕前演出，對外表已不像從前般着緊，以及多年來有老公疼錫，生活無憂無慮，以致退隱10多年的她由玉女變成肉女。</p><p>莊靜而與家人走入利園商場，逗留不夠5分鐘就拉隊離開，見莊靜而與家人如遊客般在街上指指點點搵路，搵到皺晒眉頭，由於過去10多年香港各方面變化極大，估計莊靜而回流香港後對現時街道和景物仍十分陌生，所以搵路搵到十分頭痕。最後莊靜而要攞出平板電腦站在街邊睇地圖搵路，前後擾攘了10分鐘才繼續起行。一行三人繼而步行往白沙道方向，途經名牌手袋店舖，莊靜而與女兒也有停下腳步指指點點一番。</p><p>鍾情小販檔平價衫</p><p>不過原來最吸引莊靜而和家人的並非名店名牌，而是街邊的小販檔，莊靜而與家人揀完衫褲又揀電話殼，樣樣都表現好奇，不過三人睇足10分鐘也未有心水，於是拉隊轉戰平價休閒服專門店Uniqlo，一家人在20分鐘內掃了T恤和長褲等戰利品。雖然當日街上人頭湧湧，但未見有人將莊靜而認出。</p><p>原來莊靜而當年拍劇與劉兆銘合作無間，雙方仍有保持聯絡，去年劉兆銘太太離世，莊靜而也有出席追思會。日前記者致電劉兆銘，問到莊靜而回流香港時，他說：「係呀，好耐㗎啦，佢返嚟後冇參與影視工作，同佢老公一齊做汽車生意。」未知莊靜而可想復出拍戲？劉兆銘說：「佢又冇，佢幫老公幫得幾大，唔係做主婦，無論生活同工作，佢呢20、30年一路有進步，佢親力親為睇住啲生意，生活得好開心。」所謂心廣體胖，又難怪莊靜而今時唔同往日，事實上不少女藝人也中年發福，如露雲娜和狄寶娜摩亞也身形暴脹，但當中也有保養得宜如食了防腐劑的女星，如王祖賢和周慧敏等便是表表者。<br>採訪、攝影：徐錦池、楊浩賢</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>