<html><header><meta charset="utf-8"><title>中環在線：<br>新地前大公關　跳槽馬會今履新 - 李華華</title></header><body><h1>中環在線：<br>新地前大公關　跳槽馬會今履新 - 李華華</h1><p>前新鴻基地產（016）大公關吳淑秋（Margaret）今日正式過檔馬會返新工。馬會公關部門出名分工仔細，聽聞Margaret主要負責慈善相關工作，具體係點真係要等佢到埗後再問清楚。<br>至於新地方面，好似仲係搵緊人做公關阿頭，暫時由首席財務總監陳國威管埋先，公關部所有小組阿頭有乜事就要向佢滙報，直至有人替代Margaret個位為止。<br>做呢類華資企業嘅公關阿頭認真唔簡單，唔止淨係顧住企業本身可能出現嘅問題，大老闆係城中有頭有面嘅大孖沙，有乜頭暈身㷫、爭產風波或者官非纏身都要妥善處理。<br>雖然話有傳媒查詢，佢哋都係答「no comment」，但係都要知道詳情，盡量諗吓計仔，點樣減輕有關消息對企業帶來嘅負面影響，呢份工真係唔易做㗎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>