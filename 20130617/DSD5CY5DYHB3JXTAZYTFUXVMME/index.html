<html><header><meta charset="utf-8"><title>中環在線：<br>陳啟宗寸記者　惹來反攻 - 李華華</title></header><body><h1>中環在線：<br>陳啟宗寸記者　惹來反攻 - 李華華</h1><p>恒隆地產（101）主席陳啟宗不時批評別人水平低，唔識貨、唱淡恒隆嘅分析員首當其衝，記者亦走唔甩。<br>陳啟宗上周跟CY一齊飛去美國，參與貿發局喺當地舉行嘅一個推廣活動，仲幫一個論壇做主持，會後竟然無端端寸爆香港傳媒。<br>話說陳啟宗喺一個香港記者小圍聚會上提起，有次在港出席一個論壇，嘉賓來頭唔細，將話題講得好好，深入淺出。之但係，翌日佢翻開報紙，發現記者一句都冇提呢班嘉賓嘅真知灼見，全部寫佢講港人港地。講到呢度，佢彈咗句：「所以你話，香港記者啲水平呢……」<br>此話一出，在場記者唔嬲就假，有位行家反擊話，「咁你當日就唔應該講港人港地啦」，陳啟宗隨即打完場話「咁要服侍你哋班老細吖嘛」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>