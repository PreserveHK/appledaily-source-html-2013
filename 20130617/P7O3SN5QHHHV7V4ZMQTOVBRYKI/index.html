<html><header><meta charset="utf-8"><title>驚現真身即潛水<br>龍小菌激似苟姑娘</title></header><body><h1>驚現真身即潛水<br>龍小菌激似苟姑娘</h1><p>蒙面歌手龍小菌終於現真身！前日下午約6時她在圓方整頭後，由經理人兼緋聞男友邵子風陪同下離去，沒戴口罩的她真面目曝光，她之前被網友譏笑似「紙紮公仔」，但原來她的樣貌頗清秀靚女，有網友還讚她似苟芸慧，叫她以後用真面目示人。<br>龍小菌被踢爆真身後，前晚在facebook留言慨嘆：「天圓地方……噢賣吉」，昨日更有讀者爆料指龍小菌跟邵子風在沙田同居，對於龍小菌真身曝光，邵子風昨接受記者電話訪問時仍死撐說：「係咪佢都未知，我冇正面答。」對於網友讚她似苟姑娘靚女，他說：「咁緊要咩！嘩，我好鍾意苟姑娘，演技中西合璧，似唔似樣見仁見智，苟姑娘係一個靚女。」</p><p>否認同居
</p><p>問龍小菌以後是否用真面目見人？邵子風乘機做宣傳說：「今個禮拜六（22日）佢喺旺角行人專用區做音樂會，到時就會知道，我好贊成佢唔蒙面，天氣又熱，要保護佢私隱花好多工夫，但要尊重佢決定，𠵱家佢潛水，我都搵唔到佢，佢驚咗呢個世俗。」<br>至於讀者爆料指他們在沙田同居？邵子風笑言：「個個都知我係土瓜灣人，我同媽咪住，呢個有啲誤會，我冇拍拖，冇正式女友。」<br>採訪：林妃</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>