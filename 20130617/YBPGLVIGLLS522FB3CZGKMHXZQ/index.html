<html><header><meta charset="utf-8"><title>隔牆有耳：<br>細仔遇襲　龔仁心照出街 - 李八方</title></header><body><h1>隔牆有耳：<br>細仔遇襲　龔仁心照出街 - 李八方</h1><p>華懋集團執行董事委員會主席龔仁心細仔龔皓最近遇襲受傷，龔仁心話噚日父親節，細仔冇同佢飲茶，又話阿仔復原得幾好，多謝大家關心。<br>佢噚日出席喺如心廣場嘅全港首個天然木化石公園開幕時話，幾年前佢都曾俾人襲擊，𠵱家細仔又遇襲，使唔使增加貼身保鑣？佢話，你在明，佢（匪徒）在暗，唔通做縮頭烏龜唔出街咩，冇理由呀！究竟發生乜嘢事會遇襲，最近有冇得罪人呢？龔仁心反問記者，點先算係得罪人呀？佢相信香港整體治安仍然安全，如果唔安全美國佬（指斯諾登）都唔會嚟喇。講番個木化石公園，佔地8萬平方呎，有127塊木化石，免費供市民觀賞。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>