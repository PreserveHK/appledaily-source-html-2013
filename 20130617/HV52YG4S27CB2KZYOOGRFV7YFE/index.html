<html><header><meta charset="utf-8"><title>中環在線：<br>抗衡TVB　now開講波訓練班 - 李華華</title></header><body><h1>中環在線：<br>抗衡TVB　now開講波訓練班 - 李華華</h1><p>電視霸權TVB早前宣佈，拎咗明年世界盃獨家播映權，加埋近日播緊嘅洲際國家盃，搞到成個足球台咁，佢哋仲喺now TV挖咗唔少足球評述員過檔。咁搞法，八月開始播英超嘅now TV分分鐘唔夠人講波，需知道英超賽事好多時同一時間有幾場波一齊踢，電視台需要好多位足球評述員去講波。<br>華華上周見到now TV首席副總裁及製作部總經理何麗全，佢就大派定心丸，話晒縱橫電視界幾十年，何生早已有計，話now TV早有準備，就係開足球評述員訓練班，仲已經去咗各大專院校召收一班對體育有濃厚興趣嘅學生，下月開班，實行搞青訓咁話。now TV呢次唔使高價搶人、留人，仲可以收到作育英才之效，可謂高招。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>