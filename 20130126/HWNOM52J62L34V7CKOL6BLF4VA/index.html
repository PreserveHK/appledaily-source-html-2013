<html><header><meta charset="utf-8"><title>哈林肌肉衫扮Pi</title></header><body><h1>哈林肌肉衫扮Pi</h1><p>庾澄慶（哈林）唔止唱歌勁，扮嘢都好叻！前晚佢喺微博放咗張模仿《少年Pi之奇幻漂流》男主角嘅相，見佢戴住頭巾企係船上眺望遠方，非常搞笑。但佢唔知係咪對自己身材冇乜信心，冇學男主角赤裸上身，只係着咗件有六嚿腹肌嘅肌肉衫扮大隻。</p></body></html>