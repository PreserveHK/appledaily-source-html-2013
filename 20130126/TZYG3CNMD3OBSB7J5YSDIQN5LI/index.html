<html><header><meta charset="utf-8"><title>隔牆有耳：<br>熊狼反枱帶挈　<br>食肆「熊刺狼」旺場 - 李八方</title></header><body><h1>隔牆有耳：<br>熊狼反枱帶挈　<br>食肆「熊刺狼」旺場 - 李八方</h1><p>劉夢熊同狼振英反枱，全城遍地花生，改圖當然離不開熊追狼等弱肉強食嘅相啦，點知香港原來有間「熊刺狼」日本料理餐廳（英文叫做Bear with Wolf），贏晒一切惡搞。網民話幫襯時，帶埋本《陽光時務週刊》，開心食開心睇。<br>八方噚日致電「熊刺狼」，想問吓點解改個咁有遠見嘅舖名，負責人唔想多講，總之話噚日好多人打咗嚟問。OpenRice同呢間嘢嘅facebook記載，原來喺佐敦嘅「熊刺狼」去年底開張，今年1月8日、即係廉署拘捕Dream Bear嗰日，正式開咗個fb，時間好巧合。</p></body></html>