<html><header><meta charset="utf-8"><title>花絮：<br>
澳洲雙姝雖敗不辱</title></header><body><h1>花絮：<br>
澳洲雙姝雖敗不辱</h1><p>澳洲女雙組合芭迪同迪拉嘉喺今屆澳網嘅神奇之旅，周五終於結束。因為佢哋喺女雙決賽，以1:2輸畀頭號種籽意大利嘅伊蘭妮同雲絲，屈居亞軍。不過，其實佢哋已經好有交代㗎嘞，因為佢哋係1977年以來首對入澳網女雙決賽嘅澳洲組合，而且芭迪仲只得16歲，真係前途無限。</p></body></html>