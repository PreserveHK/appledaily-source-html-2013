<html><header><meta charset="utf-8"><title>匹克恐須跟隨集資</title></header><body><h1>匹克恐須跟隨集資</h1><p>【經營惡劣】<br>如花旗所指李寧（2331）抽水在預期之內，而分析員相信內地體育用品仍未復蘇，經銷商手持大批賣剩蔗，新款定單亦不見理想，可能引起新一輪體育股集資潮。<br>有外資分析員形容李寧多次公佈盈警、大規模回購以至今次抽水，反映行業生存環境仍惡劣，「點解集資？因為仲有好多存貨要買囉！」<br>該分析員坦言對李寧和整個體育用品行業皆「睇得好淡」，「如果唔係缺水，又點會超大折讓供股呢？」他補充不排除其他體育股抽水集資，「成個行業仲好差，下間（抽水）可能係匹克（1968）。」匹克早前公佈今年第二季鞋類及服裝類定單金額，分別按季減少兩成及三成。</p><p>李寧貨源歸邊可炒</p><p>業績差並不影響公司抽水，如李寧執行副主席金珍君（代表基金股東TPG）昨承認公司以二、三折低價向經銷商回購存貨，但預料需一年多時間，存貨水平才回復正常。然有分析指集資後李寧的貨源都歸邊後，股價可能炒上，但要提防風險。</p></body></html>