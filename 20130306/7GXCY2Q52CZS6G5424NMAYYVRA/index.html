<html><header><meta charset="utf-8"><title>煞科宴冇影<br>阿澤寸樂仔：佢要出征</title></header><body><h1>煞科宴冇影<br>阿澤寸樂仔：佢要出征</h1><p>余文樂上月被爆與吳雨霏（Kary）拍拖，原本樂仔前晚出席彭浩翔監製的《飛虎出征》煞科宴，但他卻因工作缺席，似避談戀情，而杜汶澤拿樂仔和Kary的戀情做話題，他寸爆樂仔說：「佢要出征嘛，佢有征出就唔好阻人出。」<br><br>電影《低俗喜劇》原班人馬拍攝的《飛虎出征》前晚在灣仔舉行煞科宴，監製彭浩翔、杜汶澤及陳靜（DaDa）等現身，反而男主角之一的余文樂缺席。樂仔近日與吳雨霏打得火熱，令人懷疑他想避開追問戀情。<br>樂仔前日下午在中環拍攝廣告，據知他拍到晚上10時，最終趕不及出席九時舉行的煞科宴，好兄弟阿澤和彭浩翔拿他的戀情做話題，阿澤語帶雙關說：「佢要出征嘛，佢有征出就唔好阻人出，我係講呢個『征』，唔好誤會，戥佢開心，𠵱家有得出征啦！」彭浩翔踢爆已找了樂仔數天：「佢都冇搵番我，我想問佢出唔出席呢個活動。」</p><p>彭浩翔爆中西通殺</p><p>早前阿澤在棟篤笑騷上拿樂仔做話題，他笑說：「佢又靚仔，又有錢，又揸林寶堅尼，有得出征好正常。」問到可認識Kary？阿澤說：「邊個Kary？吳雨霏就識，我唔係秋生我梗係知，我結婚時佢係我老婆嘅姊妹。」提到會否同老婆出征時，他即封嘴：「我哋屋企人互相尊重，同佢講出征係唔啱。」<br>有傳鄧麗欣有感樂仔太雜食反對樂仔和Kary拍拖，阿澤說：「呢啲咁私密嘢邊個講出嚟？好質疑新聞可信性。」彭浩翔指認識的樂仔是中西餐都食，阿澤維護指樂仔在片場是食飯盒，記者指飯盒即是食快餐時，他說：「唔好咁聯想，當年佢同黃伊汶拍拖都好專一。」</p><p>戲中客串扮大肚婆做阿澤前妻的DaDa，今次不用性感，她自爆早前增磅不少而遭阿澤指摘：「佢同我講話最後一次警告我，你越嚟越肥，係唔係想唔撈，𠵱家瘦番，佢都讚我聽教。」而鄭敬基對舊愛鄧萃雯曾患情緒病，他稱會傳短訊慰問。<br>採訪：胡比<br>攝影：陳俊強</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>