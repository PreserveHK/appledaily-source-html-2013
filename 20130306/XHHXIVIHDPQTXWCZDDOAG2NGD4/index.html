<html><header><meta charset="utf-8"><title>諸葛婚後破宿命</title></header><body><h1>諸葛婚後破宿命</h1><p>諸葛紫岐昨日在灣仔出席廚具活動，今個月20日是她結婚一周年，她謂會去旅行慶祝：「佢安排咗去度假，但地點係surprise，個trip就係禮物囉。」她謂做了一年主婦，已脫離地獄廚神，她笑着說：「𠵱家煮得幾好呀，成日煮中餐畀老公食，煲湯、咕嚕肉，老公好鍾意，我都會去街市買餸，有時買菜都叫搭棵葱㗎。」更自爆在溫哥華讀書時，曾試過煲湯後完全忘記睇火，直到警鐘響，消防員上門才知煲燶，她說：「睇相都叫我唔好用火、用刀，因為我係唔小心嘅人。」</p><p>長輩催生仔</p><p>結婚一年，諸葛去年曾爆出小產，問她造人大計如何？她說：「會調整吓，唔想咁多意外發生，其實新年時啲長輩都有催。」<br>採訪：顏英儀<br>攝影：黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>