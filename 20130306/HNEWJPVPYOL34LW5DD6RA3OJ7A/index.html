<html><header><meta charset="utf-8"><title>王君馨慳搭港鐵</title></header><body><h1>王君馨慳搭港鐵</h1><p>【銅鑼灣】處女王君馨原來平時都好慳家，出入喜歡搭港鐵。就講前日，王君馨素顏喺銅鑼灣利園附近出現，雖然佢戴住帽又戴住副黑超，但都有唔少途人認得佢。王君馨同經理人Amy蹺實逛街，佢哋真係好friend。之後佢哋行去銅鑼灣站搭港鐵，全程有講有笑好開心。</p><p>另外，王君馨噚日喺灣仔同外國名廚一齊煮食，講到同初戀男友復合，佢話：「佢好注重飲食，成日問我想食乜，煮畀我食。」至於婚期，佢話：「𠵱家都係拍咗冇耐，拍吓劇，做嘢先啦。」<br>採訪、攝影：梁繼光、顏英儀</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>