<html><header><meta charset="utf-8"><title>隔牆有耳：解放軍軍艦橫行維港 - 李八方</title></header><body><h1>隔牆有耳：<br>解放軍軍艦橫行維港 - 李八方</h1><p>喺上個星期，新民主同盟立法會議員范國威踢爆咗解放軍軍艦「佔領」西貢水域，原來佔領事件仲有續集。有市民發現，至少四艘解放軍軍艦，喺上星期六，由西環駛向鯉魚門方向。當時啲軍艦都好霸道吓㗎，佢哋出巡期間，有唔少天星小輪經過附近海域，但係軍艦完全冇諗過讓路，喺海上以打橫行嘅姿態，話過就過，要天星小輪喺海中心停留。有市民就好不滿，認為家陣係咪解放軍就大晒，可以佔領維港，當香港市民冇到先？</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24  </p></body></html>