<html><header><meta charset="utf-8"><title>曱甴罐頭有益　港人：送畀朋友食</title></header><body><h1>曱甴罐頭有益　港人：送畀朋友食</h1><p>草蜢、蟋蟀、曱甴......竟然可以「食落肚」！？英國最近潮興吃昆蟲，網上更有各種味道的昆蟲罐頭出售，你有膽買來吃嗎？<br>記者：鄒倩婷　攝影：李漢基<br><br>動記者在旺角做街訪，100%受訪者都表示不會吃：「好嘔心，好核突！」但若要選擇，會吃芥辣味螞蟻，「細吖嘛，易入口」；海草味蠍子，「感覺冇咁污糟」；芥辣味蟋蟀，「芥辣味冚咗陣味」等，但最抗拒吃糞便大的洋蔥味糞金龜！<br><br>雖然自己不吃，但受訪者表示可以用來餵貓、轉售內地，或送禮、整蠱朋友，「換咗個package送畀人，等佢開嗰時嚇親。」如此開心大整蠱，即使買50克要花300元也值，「唔緊要，開心咪OK，多蛋白質同膳食纖維，有益的食物！」<br><br>昆蟲的確是有益的，家庭醫生關嘉美稱，「昆蟲都有佢嘅蛋白質和營養，用嚟做罐頭即係話消毒晒，食咗都唔會令你致病。」她又表示自己也吃過水曱甴，是鹹鹹的，但拒絕用300元買蟲食，因為用1元買蛋食更好！</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 </p></body></html>