<html><header><meta charset="utf-8"><title>打工仔趕搭巴士秩序良好</title></header><body><h1>打工仔趕搭巴士秩序良好</h1><p>【人龍處處】<br>天兔挾超強颱風之威逼港，幸邊行邊減弱兼臨門「北上」，最終8號波收尾，本港避過一劫，惟海陸空交通早被「嚇窒」，近500班航機延誤或取消，旅客滯留鼓譟；天文台昨早9時20分除下8號風球後，海面因波濤洶湧，個多小時後離島才開出首班船，長洲現半公里人龍，陸路亦有大批打工仔搭車趕返工，輕微混亂，幸秩序良好。全港有過百宗塌樹及水浸報告，17人受傷。</p><p>全港多宗塌樹
</p><p>航空交通陷於癱瘓，海路亦大受影響，昨晨落波後坪洲首班船定於10時45分，長洲則於11時15分，10時開始半小時內，1,500名打工仔湧至長洲碼頭排隊搭船返工，人龍達半公里，兩名女子不適送院，最終新渡輪提早於10時50分開船，乘客唐先生稱：「唔係咁理想囉！好遲先講幾時開（首班船）！」<br>新渡輪發言人稱，公司以乘客及船隊安全為首，昨晨曾嘗試安排船長試航，但海面情況惡劣，無法進行，故早已通知運輸署緊急事故協調中心，並於碼頭張貼告示及通知傳媒。陸路方面，一向繁忙的紅磡海底隧道巴士站於落波後陸續出現人龍，幸秩序良好，不少人預早出門，由屯門往銅鑼灣上班的王先生稱：「以前試過等成個鐘，所以提早出門！」港鐵九龍塘站及鴨脷洲巴士站等繁忙地方亦無大混亂。<br>不過市面難掩風暴蹂躪痕迹，昨凌晨零時許，屯門三聖邨一棵種於石屎花槽的15米高細葉榕連樹帶槽被吹塌，壓毀3輛車；凌晨1時許，屯門建發街開泰工業大廈8樓一個5米大維修工作台被吹跌，飛墮1樓停車場的臨時支架，壓毀7部車；屯門屯興路及荃灣天主教小學亦有大樹倒塌。<br>有人更死裏逃生，26歲姓周青年與27歲姓葉女友人，昨凌晨零時許分別駕乘私家車駛往流浮山尖鼻嘴時，遭兩呎洪水圍困，消防員因塌樹阻路，只能涉水步行數百米拯救，兩人徒步被帶離現場，有驚無險；有悲亦有喜，海洋公園昨晨11時30分重開，近200人排隊入場，由黑龍江來港的姜氏夫婦一度擔心樂園關閉，「很開心能夠進去！」<br>《蘋果》記者</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24  </p></body></html>