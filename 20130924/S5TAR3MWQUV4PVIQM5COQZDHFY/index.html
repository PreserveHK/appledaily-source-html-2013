<html><header><meta charset="utf-8"><title>隔牆有耳：有線新聞　追天兔變捉老鼠 - 李八方</title></header><body><h1>隔牆有耳：<br>有線新聞　追天兔變捉老鼠 - 李八方</h1><p>前晚月黑風高嘅天兔夜，有線電視新聞台嘅男記者都出動去晒追風，就喺凌晨時份，天兔風力加強，而新聞部就有怪客來襲。係邊個？之唔係一隻大老鼠囉。話說當時辦公室只有女記者留守，突然間，一隻黑影喺辦公室內出現，令到大家都覺得相當震驚。<br>好彩現場都仲有幾個剪片嘅壯丁在場，即刻二話不說，齊齊低頭打鼠。眾志成城，好快就有猛男用垃圾桶困住咗呢隻鼠王（圖），正當大家諗住叫清潔工人去現場捉走呢隻老鼠之際，唔知點解，隻老鼠已經離奇死咗喺個垃圾桶內。於是乎，大家又再放低恐懼，集中精神繼續追蹤風暴消息。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>