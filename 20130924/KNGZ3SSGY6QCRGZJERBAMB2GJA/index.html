<html><header><meta charset="utf-8"><title>陳浩民標汗陪產　湊好字</title></header><body><h1>陳浩民標汗陪產　湊好字</h1><p>現年43歲的陳浩民，跟湖南模特兒蔣麗莎已育有快將兩歲的女兒陳雅薷，昨日早上10時，蔣麗莎在浩民陪同下於銅鑼灣聖保祿醫院再剖腹誕下男嬰，重8.3磅，取名陳璟軒，湊成一個好字，可喜可賀！囝囝在颱風天兔剛遠離香港就出世，浩民昨在電話中興奮說：「今朝落咗波就出世，佢真係乘風而嚟，佢個花名叫做阿八，因為八號風球，八都好意頭吖！」<br>蔣麗莎首胎生女時，浩民未有陪產，今次終鼓起勇氣入產房：「冇剪臍帶，只係好大膽咁睇咗15秒，上次唔知有幾震撼唔敢入，今次睇住囝囝出世。」已湊成好字，會否再生多個？他笑言：「畀老婆唞吓先，今次睇佢生，都知有幾危險，我緊張到流汗，老婆反過嚟安慰我，𠵱家好圓滿，囡囡啱啱發高燒，所以囝囝出世，只覺得健康、開心最重要。」如何獎勵太太？浩民笑言已送了兒子給太太。<br></p><p>浩民指囡囡很錫弟弟，還忍不住親吻，而囝囝樣貌與姐姐出世時猶如餅印，問到何時復工？浩民說：「我推晒成個月嘅工作陪老婆坐月，內地工作環境差，叫佢哋少啲嚟探我，寧願自己返密啲，只期望佢哋開心成長。」他笑言想仔女將來做醫生，故會努力賺錢買青蛙、老鼠給仔女做實驗。<br>採訪：比華利</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 <br></p></body></html>