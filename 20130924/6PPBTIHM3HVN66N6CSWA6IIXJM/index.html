<html><header><meta charset="utf-8"><title>隔牆有耳：豪花近70萬印《一國兩制》 - 李八方</title></header><body><h1>隔牆有耳：<br>豪花近70萬印《一國兩制》 - 李八方</h1><p>「香港各界慶祝回歸委員會慈善信託基金」除咗搞國情教育，都使咗唔少錢印啲宣揚一國兩制、介紹臨立會嘅書籍。其中一本黃底紅字嘅《一國兩制（有關文憲）》（圖），冇圖冇相一片字海，其實係將第10屆全國人民代表大會第二次會議嘅修正憲法原文筆錄，八方問過當年以香港基本法教育協會會長身份參與編撰嘅梁美芬，佢話當年一班學者都係義務性質幫手。當年基金用咗成67.4萬元、印咗20萬本通街派㗎，喺公共圖書館仲有得睇。<br>另一本《見證歷史──臨立會風雲歲月》，就係講臨立會歷史，記下當年范太等人匿喺深圳搵地方開會嘅歲月，仲附送光碟一隻，范太親自監督出版，當年印咗3,000本，同樣係免費派發。基金仲繙譯同出版咗《基本法》導論英文版，771頁㗎，公共圖書館有得借。</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24  </p></body></html>