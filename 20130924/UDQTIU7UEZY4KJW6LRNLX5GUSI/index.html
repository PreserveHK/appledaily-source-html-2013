<html><header><meta charset="utf-8"><title>隔牆有耳：離職一月　莫宜端有新工 - 李八方</title></header><body><h1>隔牆有耳：<br>離職一月　莫宜端有新工 - 李八方</h1><p>不認不認還需認，狼班子啲政治助理，一個又一個以個人理由辭職唔撈，雖然死口唔認跳船，但係唔知點解，有啲人嗰頭又話咁快有好路數。好似勞福局前政治助理莫宜端（圖）咁，佢以需要照顧一對年幼子女為由，喺8月24日離開政府。呢頭話要照顧子女，但話咁快就返新工，受聘於兒童無限學校（九龍塘）兼職做助理總監（研究與發展），唔通佢對仔女咁快就咁獨立?<br>不過呢間學校同莫宜端都好有淵源，佢個仔都有喺度上playgroup，唔知係咪因為咁方便照顧小朋友呢？狼英之前話過，莫宜端辭職係喺母親同政府人員之間作取捨，相信時間會證明佢係咪「跳船」；估唔到咁快就有答案。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>