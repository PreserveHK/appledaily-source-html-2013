<html><header><meta charset="utf-8"><title>關仁隱事：「富二代」落閘擺款</title></header><body><h1>關仁隱事：「富二代」落閘擺款</h1><p>成日喺韓劇做有錢仔嘅韓星「富二代」早前嚟香港冧粉絲，其實係明冧但暗地裏搵真銀先真，今次富二代重出江湖，自然不容有失，之前憑多齣韓劇吸納咗班女粉絲，冇工作成兩年，佢一出嚟要吸番人氣之餘，亦都要吸番啲銀彈。話說佢之前嚟香港搞粉絲聚會，一開價就過千蚊一張飛，點知銷情麻麻，開騷前狂劈價，幾百蚊就有交易，認真失威。最弊佢嘅排場同樣嚇人，連香港主辦單位啲人都冇得埋身，講真人哋做主辦，都算半個老闆，但佢嗰邊竟然落閘唔畀人埋身，搞到人哋想影張相仔交吓差，都要靜雞雞偷影，所以話香港啲藝人算係好親民㗎嘞。<br>撰文：關仁</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>