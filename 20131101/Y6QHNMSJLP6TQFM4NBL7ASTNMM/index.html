<html><header><meta charset="utf-8"><title>與《add》講民主李美鳳拒做虎媽</title></header><body><h1>與《add》講民主<br>李美鳳拒做虎媽</h1><p>由台灣返港的「電眼美人」李美鳳，日前接受時裝美容雜誌《add》專訪，暢談幸福家庭生活。50歲的美鳳與夫婿已踏入17年的婚姻，她笑言結婚兩年已沒有浪漫：「有時我哋去睇戲見到情侶依偎喺一齊，又或者我去散步見到老夫老妻手拖手行過，我都會諗能夠咁甜蜜就好，我先生唔太喜歡戶外活動，比較文靜，唔似我周圍跑，行吓公園，但我又好明白，唔可以逼佢去做我鍾意嘅事。」</p><p>想拍處境劇</p><p>李美鳳自言覺得幸福感恩，平時忙於照顧一對14歲的龍鳳子女，不過她管教子女絕對不是虎媽：「我好民主，從來冇逼佢哋喺課外學啲乜嘢，全部都係小朋友開口要求學彈琴、學游水，我都冇所謂，我覺得小朋友享受先係重點，我着重學習過程多過結果。」她更表示一對子女踏入青春期，各有改變：「最明顯冇耐性，有時放學返屋企會黑口黑面，原來青春期荷爾蒙影響情緒，小朋友越大我越明白要當佢哋係朋友，弟弟較遲熟純品，姐姐比較獨立有主見，要調節溝通方法。」<br>此外，美鳳現在培養不少興趣如踏單車，學社交舞，但未有意見想復出拍戲：「會顛倒生活模式，反而胡思亂想過拍處境劇，一大班演員合作好好玩。」（詳細內容請參閱第27期《add》）<br>撰文：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>