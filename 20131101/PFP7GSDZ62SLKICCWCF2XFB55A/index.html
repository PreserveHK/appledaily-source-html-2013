<html><header><meta charset="utf-8"><title>隔牆有耳：正義王國興向亡國興挑機 - 李八方</title></header><body><h1>隔牆有耳：<br>正義王國興向亡國興挑機 - 李八方</h1><p>踢波踢到跛腳嘅社民連主席長毛，聽日終於可以出院。長毛入廠消息驚動中外，話說1988年離開內地後冇再踏足過內地，現居於荷蘭嘅民運人士王國興，噚日去過探長毛。呢位身兼民主中國陣線主席同中國民主運動海外聯席會議副秘書長嘅王國興話呀，聯席會議主席魏京生都好關心長毛，又話海外華人好關心香港政改問題，全力支持港人爭取真普選，仲贊成透過佔中爭取，形容「兩軍對壘，港人籌碼不多，這個機會（佔中）很重要」。被問到同工聯會王國興同名同姓？呢位王國興挑機話：「有機會也想跟他過招，我站在正義一方，是必勝的。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>