<html><header><meta charset="utf-8"><title>開波Kick off !：市場唔夠大？ - 李德能</title></header><body><h1>開波Kick off !：<br>市場唔夠大？ - 李德能</h1><p>討論香港足球的前途，有兩個觀點經常都聽到，第一，香港市場唔夠大，支持唔到一個職業聯賽；第二，香港足球的唯一出路，是參加國內聯賽。<br>先討論一下市場，任何消費市場，都跟人口有絕大關係，人口越多，市場越大。70年代，香港人口約400萬，當時的甲組聯賽最高峯時有14隊，平均每場比賽的入座率約6,000，每季總有幾場比賽會賣個滿堂紅。<br>現時，香港人口增加到770萬，如果以同一比例計算，現時每場甲組比賽應該有11,500觀眾左右，但實際數字卻只是945人，觀眾量佔全港人口的比例，相比於70年代，現時是少了9成多。<br>或者有人認為，70年代娛樂種類少，所以人人都睇波，但今天娛樂選擇多了，足球觀眾自然會減少。但不要忘記，類似的社會變化，並不是香港獨有，德國、英國都一樣，但英、德兩國的足球觀眾數量，卻在節節上升。<br>又看看今屆打入世界盃決賽周的波斯尼亞，人口只得380萬，但國內聯賽可以有16隊；曾經贏過98年世界盃季軍的克羅地亞，人口亦只得428萬，但聯賽體制相當蓬勃，可以分區舉行，頂級聯賽亦有10隊；丹麥的超級聯賽有12隊，但人口亦未夠590萬。香港人口比這幾個國家都要多，加上地方少，交通又便利，如果說香港無法支持一個12隊的聯賽的話，我認為，是妄自菲薄了。<br>香港的足球市場並非不夠大，只是這個市場荒廢久了，入場觀戰已經不再是普羅市民的消遣選擇而已。我相信，球迷其實都在球場周邊，關鍵是怎樣提升產品質素，以吸引力將觀眾帶返球場。<br>至於第二個問題，限於篇幅，留待下星期再討論。文：李德能</p><p><br>足本收睇《亂噏24》x謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>