<html><header><meta charset="utf-8"><title>香港電視精神不死王維基送錢　林文龍跪謝</title></header><body><h1>香港電視精神不死<br>王維基送錢　林文龍跪謝</h1><p>王維基的香港電視雖已有三分二員工離職，但他前晚仍在佐敦設BBQ宴與二百多位台前幕後聯誼，林文龍、蒙嘉慧、林嘉華、梁小冰和姜文杰等藝員踴躍出席。前晚10時，聯歡會進入尾聲，酒過三巡，眾人情緒高漲，玩到興起，文龍更跪地向王維基敬酒，引得眾人大笑。</p><p>加碼千元一鋪
</p><p>大合照時間過後，王維基拿出大叠百元紙幣跟同事們猜包剪𢱕，贏他者可獲一百大元，引得近百人排隊，之後意猶未盡，再由高層拿出一叠千元紙幣繼續玩，直玩到凌晨12點，各人都盡興而歸。<br>香港電視未能開台，無綫原來早在5月將HKTV及香港電視的字樣申請專利，王維基離開時被問到可感到不開心時，他未有回應便坐車離開。<br>林嘉華是夜玩得開心：「梗開心，同事都離開咗公司，仲有二百幾人出席。」他又將中獎的1號號碼貼紙留為紀念。對於無綫申請HKTV及香港電視字眼專利時，林嘉華說：「吓？咁奇特嘅？真係唔知點解，或者係代表我哋精神不死，睇過我哋節目嘅係知我哋精神存在，多謝佢哋！」張松枝也表示不清楚無綫申請了專利：「件事怪怪哋，唔明佢哋點諗。」<br></p><p>聲稱抽獎嘔凸
</p><p>姜文杰知道申請專利一事後則笑說：「唔係嘛，咁搞笑？唔知喎，成件事咁怪。」林文龍離開時也謂玩得開心：「抽獎人人有份永不落空，我都中，不過嘔凸出嚟，唔緊要，最緊要開心。」<br>採訪、攝影：楊浩賢、吳耀輝、潘冠恩</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>