<html><header><meta charset="utf-8"><title>關仁隱事：「BB」寸爆　唔肯幫人 - 關仁</title></header><body><h1>關仁隱事：「BB」寸爆　唔肯幫人 - 關仁</h1><p>做咗幾十年細路節目嘅「BB」，形象深入人心，一直俾人覺得佢好親切、好易相處同好錫小朋友，但現實生活中完全相反，原來佢真人係又cool又寸又唔肯幫人。<br>話說關仁個朋友去洗手間，見到個靚女搵嚟搵去都搵唔到洗手盆個水掣，當時個靚女用求助嘅眼神望住身邊洗完手照緊鏡嘅BB，點知BB寸到爆，眼尾都唔望吓人之餘，仲即刻擰轉身走人，關仁個朋友睇唔過眼，咪大大聲教個靚女點開水掣囉！咁小事都唔肯幫人，邊有資格做細路節目教小朋友呀！<br>撰文：關仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>