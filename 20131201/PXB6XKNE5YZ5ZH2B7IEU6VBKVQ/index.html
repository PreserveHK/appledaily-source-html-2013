<html><header><meta charset="utf-8"><title>趣趣地：巴足先生整定入魔</title></header><body><h1>趣趣地：<br>巴足先生整定入魔</h1><p>高士路中場艾華頓列比路（Everton Ribeiro、圖）獲得今年度巴西足球先生，呢位24歲巴西球員幫球會提早奪得巴甲冠軍，佢自己今季喺聯賽亦入咗7球。報道指，曼聯對佢虎視眈眈，而列比路喺早前嘅訪問都大送秋波，「現階段我會繼續為高士路比賽，但會計劃未來轉投大球會。踢大會係我細細個嘅夢想，我鍾意咗曼聯好耐。」有網民講笑話，列比路肯定啱晒之前教過愛華頓嘅莫耶斯，因為佢個名入面有Everton（愛華頓）呢隻字。</p><p><br>足本收睇《亂噏24》x謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>