<html><header><meta charset="utf-8"><title>求驗客手記：尹佩斯扮吸血鬼應節</title></header><body><h1>求驗客手記：<br>尹佩斯扮吸血鬼應節</h1><p>（樂）萬聖節就到，外國球星都紛紛扮鬼扮馬，其中曼聯上周六飽吃驚風散，主場反勝史篤城3:2，入球功臣尹佩斯（右）星期日就鬆一鬆，參加萬聖節派對，扮成吸血殭屍應節，睇相見尹佩斯扮得好認真，特登畫埋塊臉㖭！大家估吓尹佩斯隔籬嗰位係邊個？原來係中堅里奧費迪南。另外，朗尼今個月24號生日，佢最近將生日蛋糕張相放咗上網，我求大俠一睇，朗尼咁大吉利是呀！個蛋糕棟咗6支白色蠟燭喺個朗尼公仔前面，望落去好鬼似靈堂咁。</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>