<html><header><meta charset="utf-8"><title>中環在線：商廈賤價出租　施永青被迫坐貨 - 李華華</title></header><body><h1>中環在線：<br>商廈賤價出租　施永青被迫坐貨 - 李華華</h1><p>政府辣招打殘樓市，樓市大吹淡風，連中原創辦人施永青早前都有意放售市值約11億元嘅工商舖物業，點知幾個月來，一件都賣唔出。<br>市場傳聞，喺佢沽貨名單當中嘅一件灣仔商廈，市值5,700萬元，近日約以10萬元租出，呎租約27元，算係呢幢商廈近期新低，租金回歸舊年初水平。</p><p>月租10萬　近期新低</p><p>據土地註冊處資料顯示，灣仔新銀集團中心7樓1室，面積3,694方呎，2007年年底以約2,309萬元易手，買家為「霸澤投資有限公司」，公司股東包括中原創辦人施永青同有關人士。以月租10萬元計，年收120萬元，回報約5厘。<br>施老闆曾多次為沽貨解畫，先係話減輕罪孽，所以減持物業，跟住又話「避免誤會，暫時唔賣住，但可能發個夢就改變主意。」簡言之，都係賣得出就賣，賣唔出咪坐住先啦。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>