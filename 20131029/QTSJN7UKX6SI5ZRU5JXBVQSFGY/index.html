<html><header><meta charset="utf-8"><title>中環在線：八叔漢堡包　回歸大家樂 - 李華華</title></header><body><h1>中環在線：<br>八叔漢堡包　回歸大家樂 - 李華華</h1><p>大家成日幫襯嘅大家樂（341）已經45歲，今日喺中環華懋大廈分店以懷舊主題慶生，公司會將間舖變成70、80年代格局，股評人胡孟青又會以代言人身份，着套舊制服行貓步。</p><p>懷舊小食賣1蚊</p><p>為與眾同樂，29至31號，喺指定9間大家樂分店嘅下午茶時段，將限量供應1蚊懷舊小食，包括以前賣過嘅港式秘製金沙骨、炸雞脾同蝦多士，仲有漢堡包。<br>呢個漢堡包原來有段故。話說大家樂創辦人之一羅騰祥（八叔），年輕時當兵喺美國食過熱辣辣夾住塊扒嘅漢堡包，一試難忘，所以開大家樂時都照辦煮碗整番出來。<br>當年就連麥記都未進軍香港，市場亦冇快餐店，於是一推出就頗受歡迎，成為當年大家樂主力推銷嘅產品。漢堡包今次「回歸」，只得今日喺中環華懋大廈分店限量供應，中環友可以諗諗佢。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>