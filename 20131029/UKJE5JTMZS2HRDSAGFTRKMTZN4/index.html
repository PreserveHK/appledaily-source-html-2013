<html><header><meta charset="utf-8"><title>霍震霆盼家和萬事興</title></header><body><h1>霍震霆盼家和萬事興</h1><p>【輪流拜祭】<br>昨日是霍英東的死忌，霍震宇及霍震霆昨早也分別帶同兒子到柴灣香港佛教墳場拜祭先父。作為大哥的霍震霆不諱言，希望家和萬事興。</p><p>啟剛冀爺爺保佑曾孫</p><p>上午10時30分，霍震宇和兒子及一名女子首先到達墳場，霍震宇於墓前整理及誠心上香，逗留近10分鐘離開。他離開時跟記者打招呼說：「爸爸離開咗我七年。」記者問他是否很掛念爸爸？他說：「係，以前成日同爸爸一齊。」但一問到霍家爭產官司的進展，他只報以微笑說：「哈哈，你哋自己慢慢睇。」<br>霍震霆與兒子啟剛及啟山則於11時30分抵達墳場，工人帶備蘭花及香燭，三父子在墳前鞠躬拜祭，其間有傾有講。霍震霆並無帶孫兒前來，他說：「咁細，得兩個月。」他表示已為孫兒改名，至於有否跟先父提及？他風趣地說：「有，細細聲講，你哋問爸爸啦。」記者問及他在官司中是幫哪一邊，他聽罷三緘其口，再問他是否希望家和萬事興？他即笑笑口答：「係！」<br>霍啟剛沒帶太太郭晶晶及兒子前來，他說：「點會帶個仔嚟呀？太太喺屋企湊仔，同爺爺（霍英東）講咗生小朋友，希望爺爺保佑小朋友健康快樂。」<br>《蘋果》記者</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>