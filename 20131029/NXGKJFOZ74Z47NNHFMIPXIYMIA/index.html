<html><header><meta charset="utf-8"><title>話你知：煮持獨門必殺技</title></header><body><h1>話你知：煮持獨門必殺技</h1><p>飲食節目長做長有，要突圍而出真的不易，May姐就有雞汁做「必殺技」，大家又記唔記得，過往唔同飲食節目主持人嘅必殺技呢？</p><p>「食神」梁文韜《日日有食神》</p><p>出名用「頭抽」，去到邊食飯都會帶備自製嘅頭抽。</p><p>「幟哥」黃永幟《為食總司令》</p><p>煮餸會加雞粉，有網民質疑佢究竟識唔識煮餸，點解每道菜都要落雞粉。</p><p>肥媽瑪利亞《食平d》</p><p>必殺技就係一個字「平」，真係化腐朽為神奇，教師奶100蚊煮5個餸，好多網民都質疑係造馬。</p><p>蘇施黃《蘇Good》</p><p>蘇施黃講嘢快之餘，煮餸都要「拿拿臨」，佢仲好鍾意落勁多調味料，最出名就係買兩斤芥蘭篩淨半斤，話咁先有口感。</p><p>黃麗梅《中國八大名菜》</p><p>黃麗梅經常講：「嘩！好鮮！」佢一句「雞有雞味，魚有魚味」，真係KO咗唔少觀眾。</p><p>李錦聯《都市閒情》</p><p>曾經每星期有一集用李錦記醬料教師奶煮餸。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>