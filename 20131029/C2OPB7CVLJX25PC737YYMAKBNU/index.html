<html><header><meta charset="utf-8"><title>留守員工萬聖節「捉鬼」</title></header><body><h1>留守員工萬聖節「捉鬼」<br></h1><p>【本報訊】立法會下月6日表決以特權法要求政府公開免費電視牌審批文件，留守政總的港視員工昨起與立法會議員逐一對質，要求交代投票意向。一眾建制派議員甫見港視員工，一邊耍官腔，一邊急步離去。留守員工本周四晚在政總舉行萬聖節派對，捉拿違背民意投票的「賴皮鬼」。據知港視工會正商議包圍立會當晚的升級行動，擬下周日號召員工從中環碼頭遊行至政總，由員工自行決定遊行後是否加入留守。</p><p>多名建制派議員被狙擊</p><p>民建聯葉國謙說「一部份市民睇法好清楚」，政府需要交代，但未必要出動特權法。員工指葉必須面對市民訴求，葉說：「我所有做嘅嘢都係為市民服務。」另一民建聯議員鍾樹根見員工遞上傳單即說：「我哋𠵱家未傾……我趕時間，唔好意思。」<br>工聯會多名議員被員工截擊。王國興只說「要睇事態發展，我哋未有決定」。黃國健則斬釘截鐵表明投反對票，認為發牌爭議可透過司法途徑解決。郭偉強下午在政總外請願，回立法會時走相反方向繞路避開留守員工，但仍被員工截住。被問到為何在內會投反對票，郭答：「大家會好緊張，司法獨立，就由得佢哋處理咗先。」<br>謝偉俊表明下月6日投贊成票，但被員工追問何以在內會缺席投票時說：「最關鍵嗰吓先重要，之前過程唔係好重要。」<br>昨與多名議員對質的港視前高級編導蔡錦源指，建制派議員的反應是意料之內，「今次畀市民睇清楚，建制派議員唔敢面對我哋。11.6越多人包圍立會，對佢哋壓力越大。佢哋投反對票，點行出嚟面對市民？」留守員工本周四晚9至12時舉行萬聖節派對，邀請藝員、議員和市民扮鬼扮馬，並安排港視化妝師為市民打扮。屆時將帶領參加者在立法會繞場一周「招魂」，「叫返議員嘅良心返嚟」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>