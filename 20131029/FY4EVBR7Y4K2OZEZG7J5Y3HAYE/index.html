<html><header><meta charset="utf-8"><title>異動空間：細價股炒作秘訣 - 魏力</title></header><body><h1>異動空間：細價股炒作秘訣 - 魏力</h1><p>垃圾股禾雀亂飛，唔少戰友都大呼無奈，表示頓失方向，追炒又驚中伏，唔跟又睇住係咁升。股市上最遙遠的距離，莫過於有隻股票升10%時，你發現咗佢而冇買，最後佢升咗一倍！<br>人性貪婪，想搵快錢是天性，難以避免，但炒細價股都要有策略，一係唔買，買就要起碼買夠五隻，分散注碼。幾日之後，結果可能係兩賺一和兩蝕，呢個時候，應將陣亡個兩隻止蝕，換入仲升緊嗰兩隻。過多幾日，可能得返一隻升，就將其餘注碼押埋落去。經驗所得，用呢個方法拉勻有賺的機會，遠比重注一隻賭大細為高。<br>阿信屋近日計劃由零食店轉營為日式超市，售價更平連鎖日式超市一大截。CEC國際（759）主席話，由於超市食品凍肉蔬果擺唔耐，毛利會低少少，無折為28%，有折則25%，但其實是除笨有精，拓展客源至家庭主婦，隨時可產生協同效應，帶挈零食銷量上升。<br>另外，主席表示截至10月底止半年，阿信屋營業額已達六億元目標，按年增長七成，但同期分店數目亦大升59%至176間，能否控制租金及物流成本，將為業績關鍵。<br><br>魏力<br> http://www.facebook.com/2012jason </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>