<html><header><meta charset="utf-8"><title>激過14巴港女　倀雞英爆seed怒摑宋熙年</title></header><body><h1>激過14巴港女　倀雞英爆seed怒摑宋熙年</h1><p>噚晚倀雞英爆seed呀，大巴大巴咁摑落宋熙年BB到，直頭車到佢跌落地、毫無還擊之力，仲要嘴張開變身哥斯拉怒吼——咁多年「忍辱負重」為羅信記默默付出嘅倀雞英，噚晚真係頂唔順，要爆喇。<br><br>其實噚晚集《巨輪》本來係講，威信終於肯同倀雞英結婚，但其實喺佢心目中，最愛只有Rachel一個，肯娶倀雞英只係為咗負責任同報恩。文英見到威信咁緊張個心口針已經好火，知道宋熙年BB飾演嘅Judy兩公婆原來夾埋想呃威信錢，更加怒從心上起，好衰唔衰Judy出手先，正好俾晒位倀雞英入，摑到佢啪啪聲……但環顧成個高登，好多都係鬧爆威信咁樣辜負倀雞英，反而同情宋熙年BB嘅冇幾個喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>