<html><header><meta charset="utf-8"><title>隔牆有耳：嚇親旅客　國泰機黐膠紙 - 李八方</title></header><body><h1>隔牆有耳：<br>嚇親旅客　國泰機黐膠紙 - 李八方</h1><p>飛機飛到半空出事，固然係九霄驚魂，估唔到國泰啲飛機未起飛都可以嚇到人半死。有人前晚10點半喺機場見到國泰飛去印度海德拉巴嘅CX649客機，飛機機頭竟然貼住一大塊膠紙，令人懷疑架飛機好似唔多穩陣。飛機有問題，用塊膠紙黐住就算，真係唔驚就假。<br>之後架機照常上客仲成功起飛。國泰發言人噚日澄清話，架客機嘅機身無任何損毀，機頭塊膠紙其實係一塊鋁質貼，作用係想試驗吓可唔可以減低駕駛艙內嘅噪音水平，試驗亦獲當局批准。<br>至於鋁質貼有乜咁神奇，竟然可以減噪音？國泰就以涉及技術問題，拒絕解釋。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>