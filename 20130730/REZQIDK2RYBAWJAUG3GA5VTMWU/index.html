<html><header><meta charset="utf-8"><title>姨姨講故事　激活特殊學生思維　不能言語　腦萎童變朗誦好手</title></header><body><h1>姨姨講故事　激活特殊學生思維　<br>不能言語　腦萎童變朗誦好手</h1><p>【特寫】<br>一本故事書對小朋友的身心發展有多大影響？香港紅十字會瑪嘉烈戴麟趾學校自2005年起舉辦「故事姨姨計劃」，每星期請來義工化身「故事天使」，透過講故事啟發學生思維，鍛煉他們的語言能力，樹熊姨姨（61歲）當了「天使」逾12年，盼以故事燃亮心靈，助幼苗茁壯成長！<br>記者：陳潔儀</p><p>樹熊姨姨坦言︰「每次睇錄影片段一次，都會忍唔住喊一次，因為呢度小朋友嘅需要係畀你想像嘅更多」，由於每次參與的學生約有10多位，學校安裝攝錄機拍攝故事堂的情況，了解每位學生的反應，從而因材施教。<br>「一般嘅小朋友你培養佢哋睇故事書，開展佢哋呢個興趣就可以，但呢度嘅學生記憶力較為短暫，我哋有唔同教育方法，例如聽覺較差學生要多啲用視覺吸引佢哋，明白能力較低要多啲用公仔解釋」，樹熊姨姨自信地說。自2000年退休後，樹熊姨姨修讀輔導課程自我增值，並學以致用，與其他義工組成「故事天使」隊，洗滌小朋友心靈。</p><p>另類刺激  發展潛能</p><p>「牛牛姨姨……薯片姨姨……彩虹姨姨……」在該校念了六年、患有小腦萎縮症的善文（15歲）如數家珍地說出故事姨姨的名字。計劃統籌盧老師感嘆道：「睇住佢（善文）進步，佢以前只係發到音，但講唔到嘢，參加咗計劃之後，呢兩年可以參加中文朗誦比賽，仲拎到優良獎狀。」<br>同樣患有小腦萎縮症的阿深（15歲）參加了五年「故事姨姨計劃」，去年起卻主動不再參加，「留番機會畀低年級小朋友」，他笑說：「鍾意咗睇書，𠵱家逢星期一都要上嚟同故事姨姨say個hi。」<br>盧老師表示，該校學生大部份患有腦痙攣，希望透過計劃讓學生有「另類刺激」，發展其他潛能，活動也會邀請家長參與，令家長明白原來「小朋友唔係懶，亦唔應該逼得佢哋太緊」。她欣慰地說：「其實小朋友好叻，佢哋好快就同故事姨姨好似一家人咁，有時唔見佢哋一兩個星期，就會問：『點解佢哋（故事姨姨）冇嚟嘅？』」她盼望社會大眾可以多接觸特殊學校學生，給予愛和接納的正能量。<br>一本小小的故事書除了是消遣讀物，更可以譜出小孩子的心靈雞湯，助他們展開不一樣的人生！<br>查詢網頁： http://blog.yahoo.com/_GW5ZFIW7RCA3DFZUICD6MCIFCU/articles/page/1 </p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>