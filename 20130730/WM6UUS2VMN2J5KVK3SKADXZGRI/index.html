<html><header><meta charset="utf-8"><title>明光社願討論民事結合</title></header><body><h1>明光社願討論民事結合</h1><p>【本報訊】一直堅決反對同性婚姻和性傾向歧視立法的明光社，昨突然對民事結合（Civil partnership）「開黃燈」，在其社交網站轉載已婚人士變性後或要離婚的報道，建議社會加強討論民事結合的概念。該會總幹事蔡志森表示，該會堅決反對同性婚姻，但是否支持民事結合，視乎立法細節。<br>蔡志森不反對討論民事結合，但認為此安排影響深遠，「唔好以為做咗呢步，就可以避免同性婚姻，咁樣諗係錯，因外國好多例子都係先爭取民事結合，下一步就係同性婚姻」。</p><p>「避咗宗教人士嘅擔心」</p><p>他認為目前的情況下，已婚者欲變性，應先離婚才做手術，「因為你根本完唔到房，喺香港係可以判婚姻無效，完成唔到男女婚姻關係嘅責任，要避免（同性婚姻）呢個危機，所以應該處理咗個婚姻關係先」。<br>樹仁大學法商系系主任趙文宗對明光社態度軟化感欣喜，「好高興佢哋可以重新考慮民事結合，呢樣嘢唔係必然引致同性婚姻」。研究婚姻法的他表示，西方國家的婚姻觀念以基督教價值為本位，越來越多人，包括異性戀者不接受這套想法，選擇民事結合，「有啲外國地方結婚一定要去教堂，而且唔俾避孕，有啲人唔想咁樣」。<br>曾在澳洲生活的他指當地民事結合意識濃厚，但地位不等同婚姻，「如果兩個人冇細路仔嘅話，分開咗要三年先可以分家產，但如果係結婚，然後離婚，係可以即刻分家產，仲有（民事結合）唔可領養細路，唔可以喺宗教地方舉行儀式、唔可以人工生殖之類。」<br>大愛同盟代表梁兆輝認為，民事結合是婚姻的「Junior」版本，同志組織的終極目標仍然是婚權，「民事結合可以避咗宗教人士嘅擔心，唔會令佢哋覺得摧毀咗婚姻嘅概念」。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>