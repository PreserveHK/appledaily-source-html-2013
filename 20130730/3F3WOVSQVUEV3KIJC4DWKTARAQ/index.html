<html><header><meta charset="utf-8"><title>隔牆有耳：食安染紅　記招「煲冬瓜」 - 李八方</title></header><body><h1>隔牆有耳：<br>食安染紅　記招「煲冬瓜」 - 李八方</h1><p>食安中心被染紅？經常向傳媒講解食物研究報告嘅食安中心顧問醫生何玉賢，噚日孖住較少曝光嘅食物安全主任肖穎博士開記招。<br>何醫生講完開場白後，就由肖穎以流利國語逐一解釋報告內容。係呀！香港政府開記者會要「煲冬瓜」呀！現場氣氛又非常嚴肅，兩人坐定定照稿講解，令記者們以為返咗大陸出席記者會。<br>食安中心又改變過往做法，今次無展示被研究的問題食品，風格似足內地部門做法。<br>乜香港真係咁人才短缺咩？其實食安中心過往好少提及肖穎嘅背景，究竟佢係咪內地專家都無人知，有機會應該介紹佢嘅來頭、強項俾市民認識吓啦。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>