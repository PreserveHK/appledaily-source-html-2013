<html><header><meta charset="utf-8"><title>星夢爆激戰　處女馨單挑巨肺Mag</title></header><body><h1>星夢爆激戰　處女馨單挑巨肺Mag</h1><p>無綫歌唱節目《星夢傳奇》前晚繼續錄影「星夢幫VS巨聲幫」的比賽，代表星夢幫的王祖藍、陳明恩和張振朗及王君馨，對戰巨聲幫的胡鴻鈞、馮允謙、譚嘉儀和林欣彤（Mag），六組人分三隊對決。監製麥鎮東表示，這次對戰中如果是星夢幫贏就沒人被out，但如是巨聲幫贏就要out走星夢幫中最低分的隊員。由於巨聲幫有比賽經驗，因此會讓賽20分。</p><p>祖藍自薦參加
</p><p>祖藍代星夢幫出戰，他說：「睇過幾集，技癢自薦參加，我想俾人插同破低價（破最低分）。」這豈非累星夢幫輸？祖藍搞笑說：「鄭俊弘咁高分，我咪試吓拉低，輸咗就退出樂壇。」他又主動問是哪幾位評判，得知是肥媽瑪利亞、倫永亮、陳奐仁和恭碩良後，笑言：「好老友，唔好手下留情畀低分我啦！」而陳明恩和張振朗合唱，她表示：「 壓力唔大，不過今晚有少少發燒，鼻音重，但show must go on，係個學習機會。」<br>身為師姐的小巨肺Mag可能會拉高分數，她稱：「唔好咁講，一日未唱都唔知，盡力而為。」Mag對戰王君馨，她表示知君馨是唱得之人：「不過評判對我嚟講先係壓力，過咗聽日冇人記得你對邊個，但人哋就記得你唱成點，最緊要對自己有交代。」據知最後結果是巨聲幫勝出，因此out走星夢幫得最低分158.7的林子博。<br></p><p>前日下午的一集羅鈞滿請來被out的李璧琦合作出戰，她事後說：「今次係幫手，唔會好大壓力，以享受心情面對。其實未到最後都唔知邊個贏，啲新人好有實力，我都睇好姚兵。」另外，昨譚詠麟到商台接受訪問，之前他做《星夢》比賽評判，而評判之一的巫啟賢更收了鄭俊弘為徒，阿倫稱：「無綫係有想我再做決賽評判，不過冇時間。我亦唔會收徒弟，因為責任好大。」<br>採訪：黃曉妍<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>