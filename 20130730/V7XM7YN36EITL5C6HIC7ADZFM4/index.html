<html><header><meta charset="utf-8"><title>修機達人：40℃要小心</title></header><body><h1>修機達人：40℃要小心</h1><p>具豐富維修經驗的Sky，由摩記StarTAC年代已喺先達駐場，至少超過十年！問對近期手機過熱，導致慘劇有乜睇法：「其實類似事件，一直都有發生，你話係兩大牌子產品有問題，我唔覺得；原因只係近年多咗人玩iPhone同埋Galaxy手機，所以出事機會自然較多。」<br>Sky仲話，發生電池過熱問題，離唔開幾大因素：「一是電池老化，二是一邊充電一邊玩機；還要留意，市面上售賣的連蓋手機套，可能會影響屏幕散熱。至於老翻配件當然唔好，事關雜嘜出品，QC好差，回路做得唔好，電壓一有問題，就唔識跳掣，好大鑊！」配備四核、LED芒或者4G功能，亦對手機帶來好大負荷；當機身溫度高達40℃，已表示為危險水平，此時應該乜都唔好做，俾部機休息吓。</p><p>電池App話你知</p><p>《Thermometer》<br>一開啟即見溫度計，介面設計簡單，單位可選擇攝氏或華氏，最好偶爾睇吓，以確安全。<br><br>Android / 免費</p><p>《Battery Detective》<br>提供夠哂Pro嘅數據，包括訊息、電池溫度、當前電壓等，但只限越獄下載。<br><br>iOS / 免費</p><p>機身發熱原因</p><p>1.連續使用超過30分鐘<br>2.電池或USB線老化<br>3.不停搜尋網絡<br>4.充電時傾電話或玩手機<br>5.看影片又同時用其他功能<br>6.手機套遮掩屏幕，影響散熱</p><p>提出建議</p><p>1.用完記得Keylock畫面<br>2.連續使用半小時後讓屏幕休息<br>3.切勿充電時玩手機<br>4.避免使用雜廠電池<br>5.清除不必要的背景程式<br>6.發覺電池有膨脹就立即更換。<br><br>（資料由Sky提供）</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>