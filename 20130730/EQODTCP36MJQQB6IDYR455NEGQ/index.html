<html><header><meta charset="utf-8"><title>隔牆有耳：潮人飯局　就財爺食粵菜 - 李八方</title></header><body><h1>隔牆有耳：<br>潮人飯局　就財爺食粵菜 - 李八方</h1><p>新界潮人總會噚日舉行「司長˙潮人真情對話」，請財政司司長曾俊華閂埋門交流吓。香港唔少政客都係潮州人，好似立法會議員林大輝同葛珮帆、旅發局主席林建岳都係「家己冷」，噚日都好畀面去聽財爺演講。<br>八方同行家們事後問番岳少，餐飯有乜特別，當然係想問財爺有乜真知灼見啦，點知岳少覺得最「特別」係：「今日我以為食潮州嘢，點知食廣東嘢。」<br>唔知大會係咪以為潮人經常食潮菜，所以專登轉吓口味呢？林大輝就話，因為財爺唔係潮州人，所以都係食番廣東菜。<br>岳少仲話，遲啲都諗住做份詳細報告畀財爺講吓嚟緊呢年旅遊業有乜搞作。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>