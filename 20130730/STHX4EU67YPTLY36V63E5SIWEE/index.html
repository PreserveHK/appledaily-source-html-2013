<html><header><meta charset="utf-8"><title>男生圍：全球首部散熱手機　喪煲30mins唔㷫</title></header><body><h1>男生圍：全球首部散熱手機　喪煲30mins唔㷫</h1><p>兩星期內，兩大手機品牌接連發生疑似電池發熱、引致火警，甚至爆炸事件，認真大鑊！重點係究竟老翻配件作怪，還是原廠正貨都有問題？日前，全球首部號稱具散熱功能的日版機N-06E乘勢登場；小記當日連續煲片兼上網，試玩約30分鐘，完全無燙手感覺，爽！<br>記者：陳國輝　攝影：劉永發　模特兒：Cherry@Unique</p><p>煲戲15分鐘：比S3低6℃</p><p>這款號稱有散熱功能的手機，難道要學足電腦，在處理器隔籬裝一把風扇？看見那8.5mm激薄厚度，梗係無可能！據稱所謂散熱，其實指手機內置咗液體熱導管，及石墨散熱片等兩種物料，簡單講，當處理器操勞過度，會產生熱能，此機特點能夠將熱力傳遞到較冷的機頂位置，再加上石墨片可直接散熱，便可做到溫度平均分佈在手機的任何地方，唔使齋處理器或者電池受晒！<br>老實講，畀你爆佢殼都唔會明！這次以同屬四核的N-06E及S3作比較，當兩部機同時連播15分鐘HD YouTube《怪獸大學》，究竟電池溫度相差幾多？結果發現，由未測試前約29℃，直至15分鐘煲完片之後，N-06E顯示為31.5℃，有輕微升溫情況；但係，S3卻爆升上37.5℃，比N-06E高6℃！</p><p>Profile</p><p>處理器：Qualcomm Snapdragon S4 Pro 1.7GHz四核<br>記憶體：2GB RAM / 32GB ROM<br>系統：Android 4.2<br>屏幕：4.7吋（720p）<br>體積：138×67×8.5mm<br>重量：約136g<br>查詢：三禾電氣（2374 0718）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>