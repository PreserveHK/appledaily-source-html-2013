<html><header><meta charset="utf-8"><title>王子送秋波</title></header><body><h1>王子送秋波</h1><p>秋高氣爽，英國哈里王子噚日唔使服役，就繼續做慈善工作。噚日佢喺英國倫敦市郊一個球場就唔可以行行企企，事關佢要落場教學生打欖球！咪以為哈里嬌生慣養呀，佢落到場同前國家隊成員Jason Robinson鬥波一啲都唔失禮。可能同Jason鬥得太激烈，哈里之後就同一班學生鬥，咪以為可以輕鬆啲，哈里仲俾成班學生圍，連佢自己都冇晒符。哈里跟住又撩班女學生，一時拎個波扮送畀小妹妹，跟住手又畀小妹妹用波扔中，𠱁到班小妹妹笑到四萬咁口！</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24  </p></body></html>