<html><header><meta charset="utf-8"><title>18候選亞洲先生晒冷國產張繼聰大戰韓版阿凡達</title></header><body><h1>18候選亞洲先生晒冷<br>國產張繼聰大戰韓版阿凡達</h1><p>【2013亞洲先生競選之首度現身】亞視的《ATV2013亞洲先生選舉》將於下月15日舉行，18位候選亞生昨日於亞視大埔總台首度見傳媒，另有一位內地亞生因簽證問題暫未知能否如期參賽。雖然亞生質素不像面試般騎呢，但大都厚粉示人，未見特別標青俊朗者。<br>其中來自韓國的11號崔宰源驟眼望猶如阿凡達，面部表情極度生硬，他否認曾整容：「平時在韓國做模特兒工作比較cool，但我私下好好笑容。我沒有整過容。」來自內地的「國產張繼聰」6號劉梓豪外形一般，但他於台上伸脷又擠眉弄眼，狂擺甫士及大玩騎呢表情，成為甫士王搶盡鏡頭。</p><p>菲律賓代表尷尬
</p><p>候選者除來自中港台外，還有日本、韓國、泰國、馬來西亞甚至菲律賓，今次亦是亞生前年復辦以來首度有菲律賓候選者。來自菲律賓的15號狄凱亞，昨日接受訪問初時顯得尷尬，但他表示不擔心菲律賓人質事件影響來港參賽，更揚言自己強項乃代表菲律賓人的親切友好，令大家改觀，他透過繙譯說：「亞視對我好好，不擔心俾人話，一個人做錯事不應影響菲律賓整個國家。」之後他又笑笑口說：「不關我事（指人質事件）。」亞視助理副總裁冼偉智被問到會否為狄凱亞加強保安時說：「唔會，香港人向來好包容，唔會混為一談，呢個係單一事件。」會否擔心狄凱亞最終贏得冠軍，亞視又被港人罵，冼偉智說：「呢個唔係內定，都係睇當晚表現同成績。」</p><p>另外，17歲的17號李大衛取代「疑似電召男」高喜民當選微亞生，並直接晉身亞洲先生決賽，也是亞生中年紀最輕一個，他表示感謝網民支持。而來自台灣的5號吳允瀚任職模特兒，月前曾參加「AXE太空人選拔」台灣區選拔賽並成功出線，稍後他將赴美參加太空體驗營，並有機會晉身決賽免費上太空。<br>採訪：王崇穎<br>攝影：陳俊強</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24  </p></body></html>