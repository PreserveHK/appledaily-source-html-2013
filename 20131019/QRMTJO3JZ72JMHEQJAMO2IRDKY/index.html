<html><header><meta charset="utf-8"><title>英超大勢：車路士炒硬卡城 - 吾中</title></header><body><h1>英超大勢：車路士炒硬卡城 - 吾中</h1><p>車路士近況回升，在周六英超迎戰卡迪夫城，[-1]「主勝」穩陣。<br>藍戰士今季有前主帥摩連奴強勢回歸，被視為英超奪標熱門之一，但今季頭6場正式賽事表現不算突出，只得2勝2和2負；不過，經過一輪摸索期後，球隊表現回升，近5仗錄4勝1和，今役雖有前鋒舒賀爾尼及後衞艾殊利高爾因傷缺陣，但一眾攻擊球員如中場奧斯卡杜斯山度士（圖）等都腳風頗順，有力射破卡城大門。<br>卡城以英冠盟主身升班，但主場強、作客差是該支威爾斯球隊的特色，加上升班後只在主場擊敗曼城，之後就無以為繼；而且一眾卡城球員又因撐領隊麥基而與班主搞對抗，球隊士氣麻麻，今役就算幾近「夫添」，亦料難逃一敗，兼且極可能會淨輸超過1球。</p><p>曼城讓唔起韋咸
</p><p>至於尾場，曼城今屆作客往往走樣，且有歐聯後顧之憂，作客韋斯咸要讓半/一，寧博韋斯咸下盤。曼城今屆聯賽作客未嘗一勝，在下周中的歐聯分組賽又要作客莫斯科中央陸軍，今役戰意如何，實在難料；加上曼城又缺主力如後衞高柏尼等，更不宜高估。<br>韋斯咸上仗聯賽作客以3:0擊敗熱刺，是近5場聯賽的首場勝利，士氣一振，其中拉夫摩利臣表現搶鏡，這名英格蘭小國腳於剛過去的U21歐國外中，續有「士哥」，曼城鬆散的後防今役有難矣。文：吾中</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>