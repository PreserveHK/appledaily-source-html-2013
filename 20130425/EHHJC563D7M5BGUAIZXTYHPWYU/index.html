<html><header><meta charset="utf-8"><title>苟芸慧升呢遲大到</title></header><body><h1>苟芸慧升呢遲大到</h1><p>被指導致郭富城熊黛林七年情玩完的苟芸慧，昨與朱璇到灣仔出席活動，原本活動下午1時舉行，但大會安排二人在1時45分才現身，近日是非纏身的苟姑娘明顯狀態不好，被穿上低V裙的朱璇搶了鏡。<br>不過因與郭富城傳緋聞，苟姑娘依然是焦點，被問到遲大到是否因做了「城嫂」而變大牌？苟姑娘無奈說：「我第一次咁樣遲。」做了城嫂身價升，苟姑娘說：「我冇做（城嫂），冇乜變。」現是勝利者？她說：「唔係，都係做番自己。」她又否認如報道所指搬到跑馬地接近城城，揚言沒搬屋計劃。</p><p>伍姑娘穿針引線
</p><p>事件至今沒完沒了，苟姑娘坦言望事件告一段落，問到城城都撐她是否很冧？苟姑娘微笑道：「有咩？大家唔好再講，時間可證明一切。」她強調跟城城私下沒聯絡，二人是在伍詠薇生日派對上認識，對於有指城城朋友都喜歡她，苟姑娘說：「嗰個係伍姑娘嘅派對，係鍾意伍姑娘多啲。」現時她要專心工作，即使城城說過請吃飯致歉，不是工作或公司安排都不應約，不過當問到若城城追求可接受，她說：「我想專心工作。」有保留？她反問記者：「係咪要講冇機會至係專心工作？」<br>此外，城城前日在北京宣傳電影《同謀》時，護苟姑娘之餘，亦為在微博受熊粉攻擊的經理人小美說話：「粉絲保護自己偶像好正常，但是你們罵人難道很爽嗎？我受傷你們很開心？」<br>採訪：文國駿</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>