<html><header><meta charset="utf-8"><title>蘋機會：S4未到！　銀河戰隊暴瀉</title></header><body><h1>蘋機會：S4未到！　銀河戰隊暴瀉</h1><p>星期六S4正式發售！很多銀河粉絲或許已Backup定資料、恭迎新機！不過當各位想放舊機時，竟發現「唔見錢」！先達收機佬放風，銀河系列在S4初公佈時，回收價早已下滑，並預計第二波插水潮，將在S4正式開賣後，如果諗住Trade In，一定要望實個市！<br>記者：陳國輝　攝影：楊錦文<br><br>模特兒：Cherry@Unique</p><p>舊Note　一日唔見$500</p><p>銀河系列的回收價不斷下調，早已成為舊聞！自三月中Samsung在美國公佈會出S4之後，本地回收價已連環式下跌，例如GSIII僅回收$2,400，Note II靚價一點，也只收$3,400，再上一代的GSII更由$1,800勁插至$1,100，整體售價大跌，暫時只有行貨LTE型號企得硬！</p><p>但講到最誇張，那肯定是第一代Note！先達收機佬阿傑話：「起初此機回收價都值$2,300，但上星期某一日，卻出現一窩蜂放機情況，粗略統計，當天回收量高達100部！由於供應太多，當日回收價隨即大跌$500，現時只值$1,800。如果你打算放Note、換S4，肯定要補多點錢。」<br>那何時放機最合適？阿傑教路，由於Galaxy跌勢已成，深信回升機會好微，但趁S4未正式賣街，大家不妨先考慮放售：「如果S4通街都有得賣，肯定GSII、GSIII、Note和Note II將要面臨再下調壓力，回收價起碼跌多$300。」他補充，放機也講求時機，盡量避免一班人同日放售同一款型號，例如Note事件，如果收機佬見供應太多，就會調低回收價；連放機都有策略，信與不信，各位自行判斷了！</p><p>二手回收報價</p><p>小知識</p><p>先達阿傑：「早前有客人預訂，最貴一單以$6,600成交。」</p><p>S4出機策略</p><p>先達貴炒$6,600
</p><p>機王駕到，不論網絡供應商又或者先達店內，例牌提供預訂服務。在正價賣$5,898，未曾聽說貨源緊張的情況下，居然有粉絲甘願付出更高昂價錢，誓要成為第一批S4用家！<br>Sales報料話，先達「暗價」已經炒上$6,600，貴出近$702；至於水貨市場方面，暫時未收到返貨消息，但有指最早開賣的美版S4，由於返貨成本太高，先達Sales已經打退堂鼓，他們認為，假如S4供應充足，又不會被炒賣的話，機價有可能較街價平$200，售$5,680。</p><p>零機價上台機 月費$268起</p><p>合約到期，上台出機可能是最化算的做法！本港幾間網絡商已經推出幾類S4零機價月費計劃，貪平的話，不妨選用3HK的$268計劃，每月包1GB數據用量，夠玩與否看自己需要，但合約期長達30個月；如果數據用得勁，則可考慮SmarTone的$418計劃，簽24個月，無限任玩！</p><p>$0上台Plan比併</p></body></html>