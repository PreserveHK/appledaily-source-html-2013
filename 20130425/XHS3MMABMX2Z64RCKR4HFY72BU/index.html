<html><header><meta charset="utf-8"><title>中環在線：儲蓄計劃未定<br>滙控cut筆直疑雲 - 李華華</title></header><body><h1>中環在線：儲蓄計劃未定<br>滙控cut筆直疑雲 - 李華華</h1><p>為咗提高員工對公司歸屬感，唔少大企業都有股份獎勵或儲蓄供款計劃，滙豐控股（005）好早設立僱員股份儲蓄計劃，畀全球各地員工參與，子公司恒生（011）員工亦可分享。</p><p>新供應商未接手</p><p>以往每年業績後，集團都會公佈新一個年度嘅儲蓄定價，但由於負責管理計劃嘅供應商唔續約，獅子行搵緊人接手，早前透過內聯網公佈，未有新定價，員工即刻議論紛紛，以為集團計劃取消呢項德政。<br>發言人就澄清，支持員工持有公司股份，正就呢項計劃作新安排，絕非cut筆直。獅子行啱啱裁減逾千名英國員工，早前又改革當地員工退休福利制度，真係好難怪有人誤會。</p></body></html>