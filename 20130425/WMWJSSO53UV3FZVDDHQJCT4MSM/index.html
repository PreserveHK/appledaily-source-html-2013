<html><header><meta charset="utf-8"><title>電視撈飯：宮雪花詐喊冇眼淚</title></header><body><h1>電視撈飯：宮雪花詐喊冇眼淚</h1><p>宮雪花噚日帶埋張書法作品去大埔亞視總台接受《亞姐百人》訪問，自誇有藝術天份但冇人識貨，好委屈咁，仲拎張紙巾出嚟扮喊，不過唧極都唧唔出眼淚。<br>花姨自誇寫作同廚藝了得仲反問：「點解啲人請肥媽（瑪利亞）教煮嘢而唔搵我呀？」講到兩個仔，又誇口話大仔有金城武一半咁靚仔，但讀完金融走去法國學整曲奇，激鬼死佢。宮雪花戴咗隻千萬戒指示範包雲吞，話要大家食得開心啲喎。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>