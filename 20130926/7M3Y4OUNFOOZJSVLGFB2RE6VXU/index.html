<html><header><meta charset="utf-8"><title>意甲攻略：國米「大」戰費倫 - 咖喱</title></header><body><h1>意甲攻略：<br>國米「大」戰費倫 - 咖喱</h1><p>周四意甲獨腳戲，國際米蘭主場硬撼費倫天拿。兩隊開季大勇，排名前列，而且進攻着晒火，近幾場頻頻入波，加上在對賽往績，他們多次大手交易，所以今場宜捧入球「大」。<br>國米今季由馬沙利執教後，脫胎換骨，暫時保持不敗，其中上場極有霸氣，作客大勝薩斯索羅7:0，就連後備入替的迪亞高米列圖都入兩球；另一位阿根廷射手柏拉斯奧的腳風亦順，開季4場聯賽3場有入波，而國米更以13個聯賽入球，成為目前意甲入波最多的球隊。</p><p>費倫近12次到訪全敗
</p><p>費倫天拿雖然有德國中鋒馬里奧高美斯養傷，但近期攻力仍能保持水準，近兩場共入5球，其中基奧斯比羅斯連續兩場有進賬。往績方面，國米與費倫近6次交手，有4次開「大」，其中最近兩次都開「大」。雖然國米早幾年陷入低潮，但他們主場剋死費倫；國米近12次主場鬥費倫全勝，所以國米今場讓平/半，亦宜捧上盤。文：咖喱</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 </p></body></html>