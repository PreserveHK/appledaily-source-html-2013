<html><header><meta charset="utf-8"><title>《巨輪》翻炒22年前舊作　穿崩停不了</title></header><body><h1>《巨輪》翻炒22年前舊作　穿崩停不了</h1><p>近日無綫新劇《巨輪》播出咗三日，已經有網民玩咗Photo hunt搵出大量唔合理地方，好似啲垃圾桶款式、冷氣巴，冇一樣嘢係80年代，成套劇畀網民話hea爆。<br>話說有巴打疑似係王心慰fans，佢竟然有本事搵番一套22年前嘅電視劇《龍的天空》出嚟，同《巨輪》玩「搵相同之處」。點解搵呢個劇嚟比，一來，兩劇均出自監製王心慰手筆。<br><br>1.監制都係王心慰。<br>2.李司棋都係帶住個仔偷渡嚟香港但係失敗。 (喺《龍的天空》李司棋帶吳鎮宇偷渡嚟香港但係失敗，而《巨輪》係陳展鵬同蕭正楠。不同之處係陳成功攞到香港身份證，蕭正楠則隨母搬去澳門搵生機。)<br>3.原本李司棋個老公喺香港同第二個女人結婚。(喺《龍的天空》李司棋丈夫陳振華娶咗黃愷欣，《巨輪》就係李國麟另娶呂珊。)<br>4.個仔又係自己嚟香港搵老竇團聚。(喺《龍的天空》吳鎮宇同老竇陳振華團聚；《巨輪》係陳展鵬認番老竇李國麟。)<br>5.故事大概又係講兩兄弟嘅恩怨情仇不過由同父異母變咗同母異父 。(喺《龍的天空》吳鎮宇同林文龍係同父異母兄弟，《巨輪》嘅陳展鵬同蕭正楠就係同母異父。)<br>6.外景由港澳變中港台。(呢點好似牽強咗啲……)<br>7.兩兄弟之中是但一個係奸角。(喺《龍的天空》吳鎮宇係奸角；《巨輪》就係陳展鵬做奸角。)<br>8.又係時代劇，加兩代恩怨。<br>9.奸角由內地嚟香港，當初係好人，但後來為咗目的不擇手段變左壞人。<br><br>仲有一個相同之處係，兩兄弟都鍾意同一個女人，《龍的天空》兩兄弟都鍾意黎姿；《巨輪》就係兩兄弟都鍾意鍾嘉欣BB。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>