<html><header><meta charset="utf-8"><title>《巨輪》講八九民運　內地即河蟹</title></header><body><h1>《巨輪》講八九民運　內地即河蟹</h1><p>噚晚嗰集《巨輪》，勾起了無數香港人回憶。這一幕，就是1989年5、6月之交，香港市民聲援天安門學生民主運動，先後發起兩次大遊行，其中一次，更是下著傾盆大雨……學民思潮召集人黃之鋒都有睇，並寫道:「巨輪: 香港市民關懷國情，1989年5月先後兩次大遊行，成為開埠以來最大型的遊行。」<br><br>如果大家還記得，無綫已北望神州，放眼中國大地億億聲點擊率，早前已經同內地兩大網絡視頻大戶——優酷土豆集團，簽訂「戰略合作協議」，即優酷土豆獲得TVB製作嘅所有新舊劇目同綜藝節目嘅獨家新媒體版權，超過4.4億用戶「受惠」，而且，係同步播出。除咗網站，內地電視台亦可睇到港劇，換言之，呢一刻香港觀眾睇緊《巨輪》播出香港市民聲援愛國民主運動；內地係咪都播緊呢？根據喺廣州睇緊廣電嘅網民話，係播緊，但，播緊廣告囉。<br><br>當時情節係畫外音旁白讀歷史，講番1989年這個夏天，旁白，係咁寫嘅:「香港市民關懷國情，喺1989年5月21日及28日，香港近百萬市民，先後舉行大遊行，成為開埠以嚟最……」接下一句已係講基本法幾時通過，劈頭第一句就係:「為咗香港繁榮穩定…」<br><br>亦有內地網民話，唔止「河蟹」咗一場，而係兩場。當劇情講到澳門大赦，由內地偷渡到澳門嘅人都可以拎到暫時居留權，不過小朋友就算拎到居留權都好，都唔可以享受澳門免費教育。跟住，畫面就和諧了，但究竟Cut咗邊part，真係不得而知。<br><br>有勇敢的內地網民，睇完河蟹版《巨輪》，忍不住即於微博開火:「《巨輪》今晚被和諧了兩次，每次都是出現在歷史回顧片段播出到1988年之後和諧掉的，知道中國真正歷史的人都知道，和諧咗啲咩，期望優酷土豆的管理員漏掉這兩個片段，麻痹大意掉這部微不足道的港劇，讓更多大陸人間接瞭解那段它們非常不想我們知道的屠殺史實！」實在勇氣可嘉!</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>