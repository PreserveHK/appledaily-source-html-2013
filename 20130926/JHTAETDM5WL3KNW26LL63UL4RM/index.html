<html><header><meta charset="utf-8"><title>白頭陳幫手湊孫陳小韻又大肚等生</title></header><body><h1>白頭陳幫手湊孫<br>陳小韻又大肚等生</h1><p>【跑馬地】當年戀上章小蕙嘅「白頭陳」陳曜旻，分手之後宣佈破產，兩個人已經冇聯絡，日前白頭陳同個女陳小韻現身跑馬地，09年陳小韻嫁咗圈外老公Kin，前年兩人嘅愛情結晶品囝囝Liam出世，原來陳小韻又大肚，現年36歲嘅佢肚大如籮，估計最少有7、8個月身孕，三年抱兩恭喜恭喜！</p><p>攞料報兒童班</p><p>當日陳小韻拖住兩歲囝囝Liam，同老竇白頭陳坐車去跑馬地，兩父女落車傾咗幾句後，白頭陳一個人跑過馬路，入咗對面大廈嘅一間兒童學習中心，估計父女幫Liam搵playgroup資料，廿四孝嘅白頭陳唔想大住肚嘅陳小韻操勞，自己出馬上樓攞資料，冇幾耐佢落樓會合個女，然後齊齊上七人車離開。</p><p>B仔脹爆凸腩</p><p>同白頭陳一樣回流香港嘅章小蕙，佢同鍾鎮濤（阿B）生嘅囝囝嘉浚，喺美國讀完書同媽咪返咗香港，現年23歲嘅嘉浚可能食得薯條多，身形麻甩又凸腩，完全冇遺傳老竇嘅健碩身形，個樣仲有啲似綠葉韋家雄㖭，嘉浚近日頻頻將打波健身相上載facebook，唔知幾時減肥成功？<br>採訪、攝影：朱志聰、徐錦池</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 <br></p></body></html>