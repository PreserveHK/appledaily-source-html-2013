<html><header><meta charset="utf-8"><title>異動空間：匹克迎超級升浪 - 魏力</title></header><body><h1>異動空間：匹克迎超級升浪 - 魏力</h1><p>土炮服裝股爆升，本欄推介包浩斯（483）漲16%，創年半新高，短線整固後可再上，未上車戰友可吼2蚊附近加入。</p><p>體育用品股亦蠢蠢欲動，值得關注。質地最佳的安踏（2020）已炒到頗高水平，非首選；李寧（2331）估計今年仍要蝕，唔理佢住；其餘邊隻最好？魏力首推匹克（1968）。五大因素（估值平、增長強、現金多、庫存降、定單增）拱照下，配合蓄勢開車的走勢，隨時掀起超級升浪，短線睇2.50元；中線目標係一倍！<br>近年，體育用品業畀存貨問題打殘，但匹克都未試過蝕錢，夠晒硬淨。上半年匹克賺8,990萬人仔，按年倒退六成，見底了。彭博預測顯示，匹克今年每股盈利11分，即係賺2.3億人仔，意味着下半年純利將飆升59%！現價預測PE僅12.6倍，抵到爛。<br>再睇PB，匹克僅0.69倍，較特步（1368）、李寧及安踏折讓五至七成，夠炒啦！<br>另外，手頭現金逾22億人仔，佔市值74%，現金牛一隻；預測股息率5.7厘，加埋潛在特別息，應該唔止。匹克上半年cut咗289間分店，總佔數4.5%，轉為大搞網購，成本可慳一筆。<br>截至6月底，庫存較去年底減12%，2014首季定貨會有增長，前景光明。戰友可待股價突破1.8元追入。</p><p>魏力<br> http://www.facebook.com/2012jason </p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 <br></p></body></html>