<html><header><meta charset="utf-8"><title>中環在線：李秉憲將來港睇最大陀飛輪 - 李華華</title></header><body><h1>中環在線：<br>李秉憲將來港睇最大陀飛輪 - 李華華</h1><p>Franck Muller世界頂級鐘錶發表會（WPHH）今年移師香港舉行，「殼后」朱太前年買咗Franck Muller代理先施錶行（444），當然落重本去搞，除展出全球最大陀飛輪手錶，仲搵咗好多紅星踩旺個場，包括韓國型男李秉憲。<br>上兩屆Franck Muller WPHH都喺摩納哥舉行，今年將會展出唔少自家品牌名錶，其中，最出名嘅Giga Tourbillon配上全球最大尺寸嘅陀飛輪（小圖），呢隻錶市值超過200萬元。展覽周五正式開幕，今日先有酒會、晚宴，港區代言人「Cool魔」張智霖、宇宙最強甄子丹、型男李秉憲都會捧場。晚宴後仲會轉戰澳門開P㖭呀。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>