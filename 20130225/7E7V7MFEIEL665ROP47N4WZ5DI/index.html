<html><header><meta charset="utf-8"><title>馮仁昭四圍超：周杰倫吹牛扮單身 - 馮仁昭</title></header><body><h1>馮仁昭四圍超：周杰倫吹牛扮單身 - 馮仁昭</h1><p>三年冇嚟香港宣傳唱片嘅周杰倫（Jay），噚日喺觀塘apm為新碟《12新作》做簽唱會，吸引逾千人逼爆商場圍觀，大會派咗三千個簽名籌，fans玩遊戲時炮製愛心湯圓畀偶像，唱片公司高層仲頒獎畀Jay，賀佢嘅專輯喺香港銷量超越8萬張、數碼串流超越500萬次。<br>今次Jay帶媽咪嚟香港，問點解元宵都唔陪女友？雖然Jay多次俾人影到同昆凌拍拖，但佢依然擘大眼講大話：「陪媽咪不會給人說，而且我沒有女朋友，只是有很多女性朋友，陪隨便一個都不好。」至於老友余文樂同吳雨霏傳緋聞，Jay話唔知道，不過佢有留意契爺黃秋生同羅志祥嘅是非，仲話唔敢問契爺。</p><p>Jolin見家長</p><p>現場有男fans舉牌：「雙J胸都好大，都很SEXY」似乎係話Jay同過氣女友蔡依林（Jolin），佢笑話：「不能比較，男生一定輸。」而Jolin早前跟男友錦榮返家鄉新西蘭度假兼見家長，錦榮前日喺台灣出席活動，大方承認：「他們（父母）對Jolin印象很好。」問幾時娶已達適婚年齡嘅Jolin為妻？佢話：「沒有想過，Jolin年紀沒有很大。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>