<html><header><meta charset="utf-8"><title>城城賽車連環撞被迫退出</title></header><body><h1>城城賽車連環撞被迫退出</h1><p>【澳門直擊】舞王郭富城化身車王，出征澳門，參加第60屆澳門大賽車的「奧迪R8 LMS CUP賽」，前日排位賽時已發生輕微碰撞，未影響城城昨日的決心。昨晨10時半，城城駕駛88號戰車參加第十一場賽事，落場時雖有微雨，路面濕滑，但城城表現甚佳，可惜到第八圈駛經葡京彎時，於彎位跣胎撞向左邊防撞欄，未幾尾隨的女車手李冉收掣不及撞向城城戰車的右邊車尾，城城戰車頭車尾都受損，幸好人沒受傷，但卻無奈退出。</p><p>馬清揚奪冠
</p><p>退出比賽後，城城在工作人員引領下安全離開賽道，其間揮手示意並未受傷，之後即返回車房與外籍工作人員重看比賽錄影，城城看得手舞手足蹈，當看到自己出錯時忍不住大嗌：「Shit！」原來城城若在該場賽事有好成績，有望再奪非專業組季軍，可惜最終未能成事，而該組冠軍則由馬清揚奪得，其妻錢慧儀亦有到場支持。</p><p>賽後城城受訪時說：「喺天雨下作賽都幾挑戰，我唔係專業，會做啲蠢事，頭六、七圈都好順，爬咗兩架車頭，但落斜想追前面架車，冇為意收油，結果撞埋欄！原本當時可以救車，但後面有車撞埋嚟，冇得玩，好彩車身堅固，個人冇事。」說時難掩失望，問到明年會否繼續參賽？他坦言：「好難講，下年編排好要拍電影同做演唱會，未知可唔可以賽晒咁多場，但今次滿意成績，已盡力而為，同專業車手一齊玩，一生受用！」<br>採訪：馬建華、李湛穎<br>攝影：黃賢創</p><p><br>足本收睇《亂噏24》x楊千嬅；緊接落嚟 Miriam繼續同你談談情,吹吹水！<br>周一至周五《亂噏24》約定你： http://bit.ly/appletalk24 </p></body></html>