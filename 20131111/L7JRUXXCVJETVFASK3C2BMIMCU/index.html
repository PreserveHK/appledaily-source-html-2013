<html><header><meta charset="utf-8"><title>文化導賞團走入少數族裔社區香港遊世界　體現共融</title></header><body><h1>文化導賞團走入少數族裔社區<br>香港遊世界　體現共融</h1><p>【特寫】<br>香港人喜歡去旅行，感受外國的風土人情，志願團體「文化交遊」創辦人Christine（30歲）卻告訴我們：「喺香港都可以環遊世界！」她在兩年前結合旅行和教育，開辦導賞團帶領香港人走過尼泊爾人的社區、清真寺和拜火教的禮拜堂等，細說這片彈丸之地的多元文化。<br>記者：王淑君</p><p>在大學讀人類學的Christine未畢業已立志走遍五大洲，「人類學就係讀世界各地嘅文化歷史，由2003年開始我就用咗五年時間斷斷續續去咗超過30個國家，例如盧旺達、厄瓜多爾」。她想到本地也有不同族群的人士生活，「淨係重慶大廈都有百幾個族群」，於是開始構思在香港「環遊世界」，更在11年初與兩位朋友正式成立「文化交遊」。<br>Christine表示，「文化交遊」現時共有11位義工，每星期一天由兩位義工帶15至25位參加者進行導賞。<br>今晚7時於亞洲電視本港台播出的港台節目《香港故事》中，Christine將會介紹「文化交遊」的主要導賞路線，「每條路線都係10至15分鐘行到，揀嘅地點係希望參加者日後冇導賞，都可以自己再去，好似清真寺可公開畀公眾參觀，而拜火教（瑣羅亞斯德教）禮拜堂就喺銅鑼灣。」Christine說。<br>「少數族裔喺香港住咗好耐，不過香港人唔了解佢哋，甚至唔知佢哋存在」。Christine憶述曾帶團到重慶大廈，安排一名受政治庇護的南亞人士講述自己的背景，由於膚色不同，年紀小的參加者都非常好奇，即使語言不通，也主動問「我可唔可以摸吓你」；又有長者參觀清真寺時問主持「係咪有四個老婆」，令她很意外，「冇諗過會咁問，而主持就趁機解釋多啲畀佢哋聽」。她盼透過導賞團能打破種族間的屏障，「佢哋係有啲唔同，但其實又冇想像中咁唔同喎」。<br></p><p>冀呈現更多本土文化</p><p>Christine渴望「文化交遊」能呈現更多本土文化，「少數族裔只係一個開始」，未來想發展至本土不同階層和界別人士的生活方式，「例如係唔同階層嘅住屋模式、農村生活、性小眾咁，雖然未正式計劃，但長遠都係我哋想做嘅嘢。」Christine由衷地說。<br>「文化交遊」facebook專頁： http://www.facebook.com/culturaloutings <br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>