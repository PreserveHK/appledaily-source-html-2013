<html><header><meta charset="utf-8"><title>歐洲波大勢：撐聖保利上盤剪頹布 - 青蛙仔</title></header><body><h1>歐洲波大勢：<br>撐聖保利上盤剪頹布 - 青蛙仔</h1><p>聖保利周一於德乙迎戰超頹的科特布斯，料可重開勝門，故讓到半/一仍然照捧上盤。<br>聖保利開咧至今於13場聯賽只取得5勝4和4負，故原來教練方錫克於上周二慘食無情雞，球隊將由其助手華比斯領軍，直至聖誕為止。周一主場對科特布斯，他們雖續有射手禾賀克因傷上陣成疑，幸好一眾主力如門將迪舒奧拿、後衞蘇連干達及隊長贊卡拉都可披甲；料華比斯會繼續重用方錫克時代的班底及陣式，以聯賽入4球的巴迪爾斯夥拍基斯杜化路菲打雙箭頭，進襲科特布斯大門。<br>至於科特布斯亦於賽前換帥，由前柏達邦教頭舒密特代替已離職的邦馬領軍。其實，今季他們開局不俗，頭4場聯賽取得2勝1和1負，但自8月尾後氣勢轉頹，之後9場聯賽竟錄得1勝3和5負劣績。要留意，頭4場聯賽入6球的射手辛洛高，傷癒復出後鬧入球荒，已連續6場聯賽冇入波，狀態令人擔心。除此之外，隊長兼中堅慕希利更因累積5面黃牌停賽，球隊防守力或因而削弱。兩軍同易帥，信有主場之利的聖保利可率先反底，讓半/一捧上盤。</p><p>串馬城客W好「芬」頭
</p><p>荷乙方面，燕豪芬青年隊於主場雖連贏3場，但實力始終麻麻，而且有中場萊爾洛特坐波監缺陣，人腳並不完整。相反馬斯特里赫特可「夫添」出征，加上球隊近10場比賽錄得6勝3和1負，兼近5作客4勝1和，故客W可取。文：青蛙仔</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>