<html><header><meta charset="utf-8"><title>網事力場：Kay領先高登女神</title></header><body><h1>網事力場：Kay領先高登女神</h1><p>近年高登網站充斥住唔同嘅BB，究竟邊個至係巴打絲打嘅真正至愛呢？相信好快就有結果！因為最近有高登友舉辦咗個第二屆高登女神選，搵咗21位經常出現高登版面嘅藝人候選，由高登之友投選女神，今個月15號就截票。睇番戰況，人妻謝安琪（Kay）目前獲得415分一枝獨秀，比第二位嘅翠如BB多出百幾分，第三位嘅官恩娜（Ella）就只差翠如BB 40分左右，隨時後來居上。<br>入圍名單中，仲有淡出咗娛樂圈一段日子嘅蔣雅文（Mandy），暫時得分仲高過有劇出嘅鍾嘉欣BB，證明高登仔幾長情。反而近期成日出嚟撐香港電視發牌、童星出身嘅黃美棋BB居然冇份，都幾奇怪。<br>場主：守庫</p><p>雖然Kay領先女神榜，不過佢個經理人夏森美話：「唔回應，本身唔知呢個選舉，只係網友自己搞。」咁講網民會唔會dislike㗎？ </p><p>Ella好識遊戲規則，好用心咁答：「選舉都係遊戲一場，排名冇所謂，不過要多謝高登巴打支持。」好似漏咗多謝絲打喎。<br></p><p>女神排行榜（截至11月1日）</p><p>排名<br>候選女神（得分）<br>1<br>謝安琪（415） <br>2<br>黃翠如（257） <br>3<br>官恩娜（215） <br>4<br>黃心穎（119） <br>5<br>蔣雅文（101）<br>6<br>吳若希（87）<br>7<br>鍾嘉欣（84） </p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>