<html><header><meta charset="utf-8"><title>中環在線：雞汁比喻MPF　王利民諷港人懶 - 李華華</title></header><body><h1>中環在線：<br>雞汁比喻MPF　王利民諷港人懶 - 李華華</h1><p>康宏理財（1019）噚日公佈強積金（MPF）半自由行調查，發現有轉會嘅打工仔，最關注回報而唔係收費，未轉會嘅就多數唔會轉。主席王利民以市民睇電視作比喻，指香港人有慣性收視，意指懶去轉會。</p><p>「慣性收視就一定㗎啦」</p><p>究竟慣性收視同MPF轉會有乜關係呢？主席解說：「慣性收視就一定㗎啦，我哋一路鬧套雞汁片，但一樣有百幾萬人睇，點解？唔好介意我講，因為大家懶囉……」<br>即使將來市民對半自由行認識加深，佢都唔認為會有好多人轉會，「正如開多個台，啲人係咪會唔睇雞汁呢？唔會囉，要時間醞釀，到時先會發覺，係喎，冇雞汁都好好睇」，佢又繼續寸三色台嘅節目，話「𠵱家（由雞湯）變咗濃湯寶之嘛」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>