<html><header><meta charset="utf-8"><title>馮仁昭四圍超：裕美下月11日結婚 - 馮仁昭</title></header><body><h1>馮仁昭四圍超：裕美下月11日結婚 - 馮仁昭</h1><p>日前行婚紗騷嘅裕美，宣佈接受咗拍拖一年嘅圈外男友求婚，原來兩人日前正式遞交擬結婚通知書。25歲嘅裕美（原名和田裕美）將下嫁27歲嘅未婚夫林恩浩。身在外地嘅裕美話：「心情好開心興奮，註冊日子定咗12月11號，仲未決定係咪搞到好大。」裕美指答應求婚先開始籌備，好多嘢未落實，佢哋決定過二人世界先，三年後先要小朋友，婚後會如期去澳洲遊學，好多圈中好友表明幫手搞婚禮。<br>撰文：馮仁昭</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>