<html><header><meta charset="utf-8"><title>謝偉俊：「佢教人離婚好叻」</title></header><body><h1>謝偉俊：「佢教人離婚好叻」</h1><p>謝偉俊前晚到灣仔會展出席活動，對於有傳離婚，他說：「佢呢方面教人好叻，我哋仍然一齊，我都講過佢係伴侶同配偶，暫時冇變。」他重申沒拈花惹草沒第三者：「你哋打開電視都見我坐喺度，邊有時間有呢啲花花。」談到感情狀況，Paul支吾以對：「OK嘅，佢近來有少少唔開心，要處理吓。我最近比較忙，好多壓力，政局有比較多關鍵事情發生咗。」他否認與錢銀有關。<br>Paul透露仍與白姐姐同住，問可有傾偈？他說：「今日冇傾偈。」幾耐沒傾？他想了想笑說：「無聲勝有聲，我要處理啲事情。」對於被指買豪宅因財失義，他說：「一定唔係婚變，希望唔係。冇乜特別嘢，係佢抽中，我幫吓手，抽中兩個單位都係佢名。」會否覺得白姐姐不夠體諒自己？Paul說：「佢唔開心就大晒啦。」<br>採訪：楊潔雯、王連連<br>攝影：陳志嵐、黃文偉</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>