<html><header><meta charset="utf-8"><title>鬧完老公鬧志偉</title></header><body><h1>鬧完老公鬧志偉</h1><p>已貴為區議員的白韻琹，講完婚姻，也仍然關心娛圈，尤其對在娛圈甚有影響力的曾志偉感不滿，她說：「曾志偉令全娛樂界好混亂，冇乜好嘢！」白姐姐彈《獎門人》系列節目做了十幾年很恐怖，她說：「好核凸，又搵女仔笨，粗鄙、肉麻又唔好笑，對社會冇好貢獻。」<br>白姐姐又覺得志偉為人庸俗，但因識做人而造成壟斷，並力數她所知有關志偉的「罪行」：「無綫以前演藝人協會嘅會員客串，有六百蚊車馬費，後來我聽到曾志偉話佢哋係畀機會人出鏡，使乜畀咁多，最後由六百變一百，到拍戲時一百都冇，得封無言感激利是，收到吉利是真係大吉利是！」她認為志偉在電視台影響力很大，但節目沒創意，已多年沒睇無綫：「我支持發多啲牌，等大家競爭，然後自然淘汰。」<br>採訪：林妃<br>攝影：陳志嵐</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>