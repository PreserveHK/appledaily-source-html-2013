<html><header><meta charset="utf-8"><title>波嫂戲法</title></header><body><h1>波嫂戲法</h1><p>波叔沙格畢朗高漢（Sacha Baron Cohen）位太座艾娜菲舒亞（Isla Fisher），雖然人靚身材唔算曳，但名氣硬係差過老公好多，所以大家只記得佢係波嫂而噏唔出佢個名。下個月艾娜套孭飛新片《Now You See Me》就上畫，扮魔術師四人組成員之一嘅佢唔單止玩凌空吊威吔擺甫，仲跌落水箱要閉氣解鎖求生，甚有大衞高柏飛嘅魔幻戲法水準！儘管稍有差池佢就係咁先，但冇計啦，個朵唔夠響，唔博啲又邊上到位？唔知係咪玩水玩上癮，波嫂前日去咗聖地牙哥嘅海洋世界度玩，見到條白鯨佢即刻忍唔住伸隻手去摸下個鯨魚嘴，仲當堂笑晒，呢位人妻認真大唔透。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>