<html><header><meta charset="utf-8"><title>盼開紀念騷<br>家駒粉絲墳前訴心聲</title></header><body><h1>盼開紀念騷<br>家駒粉絲墳前訴心聲</h1><p>昨日是清明節，Beyond樂隊已故靈魂人物黃家駒位於將軍澳華人永遠墳場的墓地，早已放滿中港台fans的鮮花、朱古力和香煙，來自廣州的姓簡男fans帶同紙紮iPad、iPhone等拜祭家駒。<br>對於本報昨日報道Beyond成立三十周年紀念騷告吹，家強更感嘆：「對不起！沒有Beyond了！」簡先生說︰「我睇完報道好唔開心呀，我哋啲內地歌迷好想佢哋開騷，但係唔知香港有乜嘢渠道可以搵到佢哋，惟有透過網上同寫信去反映心聲。」香港fans吳小姐則說：「我未睇報道呀，如果真係事實嘅話會好可惜，我真係好希望佢哋今年再開騷。」台灣fans羅小姐亦說：「聽到真係好可惜，但係作為fans會尊重佢哋嘅決定。」陳百強的墓前亦有一名女fans前往拜祭。</p><p>何佐芝拜山大陣仗
</p><p>另外，新馬師曾與葉世榮前妻墓地未見有人拜祭，梅艷芳位於省善真堂的靈位亦未見有fans，只見一個插滿竹兼貼上阿梅相片的花瓶。而商台創辦人、年屆94歲高齡的何佐芝，昨日帶同兒子何驥現身位於摩星嶺何東家族墓園，一行十多人帶齊燒豬及祭品拜祭先人。只見何佐芝手持柺杖，偶爾坐在石壆休息，他更遙遠向記者揮手。眾人逗留約四十分鐘後，何佐芝乘坐輪椅離開，並友善地除下帽子，三度向記者揮手示好。<br>採訪：李佩洳、譚倩宜、文國駿<br>攝影：陳俊強、黃文偉</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>