<html><header><meta charset="utf-8"><title>父母多病痛　弟同患龐貝氏症<br>傷殘碩士嘆搵工難</title></header><body><h1>父母多病痛　弟同患龐貝氏症<br>傷殘碩士嘆搵工難</h1><p>【特寫】<br>「寄咗百幾封求職信都冇下文，好失望。」平凡的一份工，對於擁有碩士學歷的龐貝氏症患者賴凱詠而言，竟是難如登天的奢望。為達成兒子自力更生的願望，多病纏身的賴父賴母（約60歲）無懼長途跋涉，推着凱詠的輪椅，一步步踏上崎嶇的搵工路，賴父說：「供佢讀咁多書，唔望佢養番我哋，做到佢想做嘅嘢就夠。」肺腑之言道盡傷殘人士父母的心聲。<br>記者：林賽香</p><p>賴凱詠（28歲）與弟弟家衞（23歲）自小受罕見的龐貝氏症折騰，凱詠13歲病發，病情較嚴重，肌肉逐漸萎縮，現要使用呼吸機及輪椅代步，好不容易考上嶺南大學讀中文文學碩士，惟因肺功能衰退至只剩3%，一度徘徊生死邊緣。幾經社會各界爭取，3年前，賴氏兄弟終獲醫管局資助每年共400萬元使用新藥，凱詠的碩士夢得以延續。</p><p>不希望做社會包袱</p><p>藥費有了着落後，深信知識能改變命運的凱詠加倍努力求學，「希望畢業後搵份工自力更生，唔使做社會包袱」。患有心臟病及糖尿病的賴母愛子深切，每日熬7、8小時來回車程，陪凱詠由油塘的住所到屯門上大學。一年前凱詠終披上碩士袍，為多災多難的賴家帶來點點欣喜。<br>然而一年過去，凱詠寄出百多封求職信，應徵公務員、客戶服務或與文字工作有關的職位，只換來十次面試機會，患肝病的賴父不怕艱辛陪同面試，但每次均落空。「勞工處職員坦白同我講，要父母陪返工，佢哋唔係職員，僱主擔心機密文件外洩，又驚萬一我有乜嘢意外，公司要負責任。」<br>眼見同班碩士同學逐一找到工作，凱詠十分失望，「就算成績差過我，都喺私人機構或者政府做，我就冇人請」，現惟有在家寫稿賺稿費，補貼生活及償還10萬元的學費貸款。<br>正在理大讀社會政策行政學士課程的家衞稱，哥哥只是活動能力受阻，思維絕對沒問題，慨嘆社會人士不給予機會：「留喺屋企寫稿儲唔到工作經驗，佢好想做一份全職，但連政府都唔請，你叫佢點搵工？」<br>凱詠的友人Dicky則較好運，6年前獲聘為合約公務員，27歲的他中五畢業，有輕微行動不便。他稱，政府雖有聘用殘疾人士，但絕少是輪椅人士，「嚴重傷殘嘅公務員多數喺港英時代開始做，好少我呢啲後生仔，我算幸運」。<br>曾任政務官的失明人協進會會長莊陳有指出，政府於80、90年代聘請首批傷殘公務員，「回歸後一度凍結招聘，𠵱家請番，但原有嘅傷殘公務員好少退休，政府又冇增加2%配額，所以呢幾年請少咗傷殘人士」。他認為政府應增加配額，平機會也應檢視政府的招聘程序，讓合資格的傷殘人士更容易加入政府。</p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>