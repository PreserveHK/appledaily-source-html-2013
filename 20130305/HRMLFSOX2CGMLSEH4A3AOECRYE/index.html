<html><header><meta charset="utf-8"><title>改錯名連累票房</title></header><body><h1>改錯名連累票房</h1><p>黎筱娉對起用中文片名都有一手，不少電影如《濃情朱古力》等片名都為人津津樂道，不過她笑言亦有失手的時候，她記得81年買入一套由尊達拉華特（John Travolta）主演的驚慄片《Blow Out》，故事講述主角錄音師意外錄到一段聲音，揭發出一宗謀殺案，黎姑娘說：「同事都傾好覺得《凶線》呢個名好好，連海報都印埋，點知拎到落戲院畀個經理鬧『有冇搞錯』，佢話我哋經營戲院院線，你改套戲名話自己凶（空）線都有嘅，即係冇人睇啦！嗰時諗都唔係好信，海報都印埋所以照上，最後套片票房真係唔得。」她笑言娛樂被視為偏門行業，有時真是寧可信其有，但求心安理得。</p><p>投票決定</p><p>之前洲立電影公司就有一套名叫《I Give It a Year》的中文片名要用投票來決定，Wing說：「有同事提議《一年之癢》、《一年容易又分手》，最後經投票用咗《救婚365日》，貼題之餘又可以食番另一套電影《救參96小時》同埋電視劇《On Call 36小時》。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>