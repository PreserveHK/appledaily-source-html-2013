<html><header><meta charset="utf-8"><title>G.E.M.蠻荒惡女</title></header><body><h1>G.E.M.蠻荒惡女</h1><p>鄧紫棋G.E.M.呢期好惹是非，但唔阻佢為下月個唱做準備，之前佢飛去美國拍攝演唱會主題曲《潛意式的殘酷》嘅MV，一向受公司寵愛嘅G.E.M.拍MV亦份外架勢，邀請咗60人嘅荷李活班底製作，連男主角都搵外國人，唔知係唔係想衝出亞洲，進軍國際呢。<br>G.E.M.嘅MV要喺荒野同外籍型男演一場激烈爭吵戲，為求逼真，G.E.M.仲大巴大巴掌摑對方，佢大讚型男好鬼專業，仲話對方係佢拍MV以來最靚仔嘅拍檔，唔知佢咁講男友林宥嘉會唔會呷醋呢？</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>