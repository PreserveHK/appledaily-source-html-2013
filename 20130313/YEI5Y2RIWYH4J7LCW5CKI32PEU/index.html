<html><header><meta charset="utf-8"><title>娜姐自爆好大食</title></header><body><h1>娜姐自爆好大食</h1><p>新片《爛滾夫鬥爛滾妻》噚日喺西貢開鏡拜神，有份演出嘅周秀娜、杜汶澤、𡃁模鍾采羲（Iris）、梁政珏同彭浩翔等出席。場戲講飾演夫妻嘅阿澤同娜姐洞房過激，成張床跌落樓下間茶餐廳，不過娜姐着住套裙褂太密實冇嘢睇，俾超低胸嘅Iris同透視裝嘅梁政珏搶晒鏡。</p><p>俾人話情傷暴瘦嘅娜姐聲稱好好胃口：「我咁大食，（戲入面）食咁多條仔！」娜姐仲爆阿澤喺戲中全裸上陣，阿澤話：「我成日都全裸，大得滯遮唔晒。」至於何超盈日前迷幻現身銅鑼灣，兼鼻下有白色粉末，好友Iris就話：「可能係食咗糯米糍，又可能係污糟嘢，銅鑼灣咁多塵。」但佢講完都忍唔住笑。<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>