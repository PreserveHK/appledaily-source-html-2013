<html><header><meta charset="utf-8"><title>求驗客手記：巴塞竟然輸控球率</title></header><body><h1>求驗客手記：<br>巴塞竟然輸控球率</h1><p>（怒）巴塞隆拿（圖）喺上周六西甲聯賽輸咗……咦？明明作客4:0大勝華歷簡奴，有輸到咩？原來巴塞輸嘅係控球，呢場波佢哋只係佔49%控球率，係自07/08球季輸畀皇馬之後，5年316場比賽以嚟第一次控球率低過對手。不過其實都冇乜好擔心，巴塞喺新帥馬天奴領軍下風格明顯有唔同，少咗花巧短傳，進攻簡單直接，領先之後就加強防守；講番場波，巴塞由柏度洛迪古斯連中三元，加上法比加斯埋齋大勝，開季後西甲5戰全勝已經係最佳證明。</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>