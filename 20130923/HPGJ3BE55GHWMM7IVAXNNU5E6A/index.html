<html><header><meta charset="utf-8"><title>中環在線：索羅斯結婚　禮金全捐出 - 李華華</title></header><body><h1>中環在線：<br>索羅斯結婚　禮金全捐出 - 李華華</h1><p>恭喜晒！著名金融大鱷索羅斯搵到第三春，上周六同42歲嘅美日混血兒博爾頓（Tamiko Bolton）共諧連理，一眾財金名人到賀，禮金當然唔少得；但一對新人好有善心，請各位賓客將賀禮捐去非牟利機構幫助有需要嘅人，實行與眾同樂！<br>根據福布斯，索羅斯少說有200億美元身家，過去30年都捐咗超過70億美元，要求賓客將禮金捐出都好正常。一對新人希望禮金幫到不同機構，包括關注與天然資源相關問題嘅Global Witness；關注兒童教育嘅Harlem Children's Zone、National Dance Institute同埋Roma Education Fund；仲有提供生育兼全面保健服務嘅Planned Parenthood。<br></p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>