<html><header><meta charset="utf-8"><title>馮仁昭四圍超：師傅缺陣　唱得輕鬆鄭俊弘重奪第一 - 馮仁昭</title></header><body><h1>馮仁昭四圍超：<br>師傅缺陣　唱得輕鬆<br>鄭俊弘重奪第一 - 馮仁昭</h1><p>颱風天兔襲港，無綫節目《星夢傳奇》噚日下晝如常錄影，不過劇集《M Club》、《愛我請留言》同《點金勝手》噚晚廠景全取消。無綫將軍澳電視廣播城亦做咗防風措施，佈景板通通綁好，保安亦戴上頭盔。<br>前晚錄影嘅一集《星夢》，有趙希洛同歌手出身嘅周子揚挑戰，但最終被叮走，鄭俊弘、陳明恩、羅鈞滿、姚兵同葉暐繼續有得留低。「高分王」鄭俊弘之前輸過畀陳明恩，前晚佢唱英文歌再以180分贏番第一位，今次錄影鄭俊弘嘅師傅巫啟賢唔喺度，佢表現冇咁緊張，講到上次師傅畀佢低分，服唔服呀？鄭俊弘話：「當然服！」陳明恩就話贏過一次最高分已經好滿足。</p><p>嘆冇人買碟</p><p>評判郭偉亮講到專欄作家李純恩話樂壇已死，佢話：「創作嘅嘢好難批評，要整爛好易，建立就難，死唔死冇人知，死後重生又得，死咗又得，只係𠵱家氣候對音樂唔重視，冇人買碟支持啫。」<br>撰文：馮仁昭</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>