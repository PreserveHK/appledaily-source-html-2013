<html><header><meta charset="utf-8"><title>F1新加坡站花絮</title></header><body><h1>F1新加坡站花絮</h1><p>「追星」車手
撐艾朗素</p><p>保時捷卡雷拉盃今屆繼續成為支援賽事，PICC追星車隊嘅亞歷山大（上圖），賽前向小記介紹比賽用車。問佢覺得𠵱家F1邊個最勁，佢就話係法拉利嘅艾朗素。講番場比賽，佢就不幸完成唔到，冠軍係Nexus Racing嘅紐西蘭車手班博。</p><p>專賣商店
貴得驚人</p><p>平日要買到F1周邊商品，除咗上網買，就係去現場睇，再順便買。不過，唔好以為唔使畀運費就平好多；好似場內其中一間專賣店（圖），小記諗住買蓮花車手拉高倫嘅polo衫，點知就要成120新加坡幣（約743港元），當堂被嚇窒！</p><p>連日夜賽
苦了保安</p><p>F1新加坡站係黑夜大戰，一連玩幾日。周六排位賽後大會仲安排咗演唱會，車迷真係爽死，但工作人員晚晚捱夜就慘啲，好似The Killers喺Zone 4表演嗰陣，賽道就有個保安哥哥坐喺彎位旁邊瞓着咗（圖），可想而知佢哋幾辛苦啦。</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>