<html><header><meta charset="utf-8"><title>高Ling搽油豐胸唔怕墮</title></header><body><h1>高Ling搽油豐胸唔怕墮</h1><p>擁有34D豐滿上圍的高海寧（高Ling），昨日在油麻地出席徐淑敏（Suki）的自家護膚品牌SÈVE活動，高Ling谷胸性感撐場，她與徐淑敏齊為女模示範自發研製的豐胸精油。</p><p>Suki自爆鴛鴦胸</p><p>Suki介紹豐胸精油時，聲稱香油有催情作用，高Ling笑謂：「唔知可唔可以幫我吸引男人返嚟呢？我都要Suki介紹男仔畀我識先得。」<br>至於上圍33C的Suki表示，個多星期前開始用豐胸精油，三日胸部已經脹起，她說：「我老公都話好堅，不過有少少鴛鴦。」問她想升多少cup？Suki謂已經問過老公黃浩：「佢話升多四分一就好，因為自己生完小朋友身形大不如前，𠵱家先回復番，再升多四分一就大過之前一半啦。」</p><p>昨日是Suki的29歲生日，她直言未收到老公的禮物，加上天兔逼近，會留在家與家人食大閘蟹慶祝。高Ling則說：「𠵱家好滿意自己身材，而且按摩吓唔怕會墮。」是否想再升cup？她指已經夠用，平日穿衣已經好大負擔，她說：「好耐冇咁性感出活動，今日係支持好朋友。」另外，她透露已在家中做好防風措施，這兩天亦不用開工。<br>採訪、攝影：張俊銘</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>