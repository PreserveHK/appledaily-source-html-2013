<html><header><meta charset="utf-8"><title>垃圾桶尋寶</title></header><body><h1>垃圾桶尋寶</h1><p>美國女星珍妮花康納莉（Jennifer Connelly）噚日喺紐約開工，拍佢老公保羅伯特尼（Paul Bettany）執導嘅新片《Shelter》。珍妮花減磅飾演流浪者，真係好懷念佢之前飽滿少少、冇咁乾個樣。佢呢頭摷完垃圾桶尋寶，轉頭即擺陣行乞，點知有隻大狗搞搞震，撲上去舔佢塊面。一嗌cut機，保羅即刻走去同珍妮花坐，之不過珍妮花繼續投入角色繼續頹，扯晒煙叉電，冇乜點睬老公囉。</p></body></html>