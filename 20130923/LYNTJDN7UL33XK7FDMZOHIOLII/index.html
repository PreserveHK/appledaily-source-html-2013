<html><header><meta charset="utf-8"><title>黃銳林：唔想做下一間柯達Nokia　學快速時裝　包浩斯轉型</title></header><body><h1>黃銳林：唔想做下一間柯達Nokia　<br>學快速時裝　包浩斯轉型</h1><p>【專訪】<br><br>潮服零售商包浩斯（483）的老闆黃銳林，七個月前毅然把一頭留了20年的披肩長髮剪掉，刮淨鬍鬚，由「頹廢look」變回行政人員模樣。他不是失戀，亦沒有找風水佬指點迷津，他是想身體力行告訴大家：過往功業不值得留戀，沒有甚麼不可以捨棄。他希望在55歲之年，仍能推倒重來，冒險改革：「時代唔同咗，我唔想做下一間柯達、Nokia。今時今日做零售如果唔改革，只會被慢慢陰乾。」　<br>記者：吳綺慧</p><p>近年快速時裝（Fast Fashion）與網購盛行，兩者同樣是以反應快、操作靈活取勝，起貨時間最快可達15至20日。反觀傳統零售商，六個月前就要已預定好下一季的貨品，競爭力「輸一大截」。</p><p>設計至上架縮至一個月</p><p>原本已經跌入「comfort zone」的黃銳林，面對新時代轉變，或可選擇「隻眼開、隻眼閉」。但前年Bauhaus（包浩斯）業績欠佳，發佈會上記者質疑他為何跑輸同業，黃銳林屬性情中人，即起身鞠躬道歉。這事件燃起了他要全面改革的決心。「我冇理由咁衰仔㗎？我一係就退休，唔好喺到搞搞震，尸位素餐；如果唔係，我就有責任搞返好佢。我想畀個機會自己，我唔想下年又走出來道歉。」<br>為求變，黃銳林先裁掉三分之一員工，把他認為難以推動的人「請走」，然後着手改革，把製作流程推倒重來，將自家品牌產品lead time（由設計至上架銷售的過程）由以往的半年，縮短至平均一至兩個月。黃銳林指，要轉型至更貼近快速時裝模式，最困難是要解決物料供應環節，因香港公司規模太細，採購上難如國際品牌般具有規模效益：「如等到你想設計一件豹紋衫時、才再去落order織布的話，就已經太遲喇，所以平時要先鎖定一些物料供應。但點樣可儲定原料、又唔浪費，有一定難度。」黃銳林坦言現時供應鏈改革仍處學習階段，難與國際品牌比擬。<br>公司另一改革方向，是希望把以往模糊了品牌定位修正，尋回自己優勢。如其自家品牌Salad，去年就由賣衫，改為主力賣手袋。「衫真係太多競爭喇！反而手袋喺環境最差的時候，幾千蚊一個都仲賣得幾好，先發現原來市場有需求，是以往忽略咗。」</p><p>主攻手袋　銷售額倍升</p><p>去年Bauhaus首個電視廣告，選擇用來宣傳手袋。黃銳林笑言廣告「充滿了計算」，把芝娃娃小狗放進手袋中拍攝：「啲女客人唔記得個袋，都記得隻狗，入來舖頭說要搵『狗仔袋』。」現時Salad的手袋及小皮件種類，已由以往20、30項，增至現時逾200項，銷售額按年急升逾倍，佔Salad的銷售比重由去年不多於20%，提升至現時的60%。<br>創業至今22年，黃銳林形容自己曾一度失去了「嗰團火」：「只想穩陣，每年只識睇住個銷售數字做人。黑、啡色皮褸最好賣？咁下年都做返呢啲款啦！慢慢就每季都得幾個款，成盤貨都係『舊嘢』。」黃銳林希望，今次改革除了可幫Bauhaus重新上路外，亦可找回自己當年創業的「勇氣和任性」：「真正做返多啲自己真心鍾意、相信的事物。」</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>