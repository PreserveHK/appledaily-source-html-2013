<html><header><meta charset="utf-8"><title>食字部：圍村私房雲吞　真味唔花巧</title></header><body><h1>食字部：圍村私房雲吞　真味唔花巧</h1><p>一講起圍村，自會想起盆菜或士多的公仔麵。以為無啖好食？原來近期不少圍村吹起一陣西餐風，除了有Homemade的法國菜外，還有意大利Fusion菜，今日讓我們走進村裏，邊搵邊食。<br>記者：何嘉茵　攝影：蔡家輝、林栢鈞　模特兒：Evelyn@Pure Models</p><p>自搓Pasta 平凡但美味</p><p>要享受法國菜，菜式的選材、烹調，以及餐廳氣氛，可謂缺一不可，可惜餐廳位置大多於酒店或商場內，在華麗包裝下，只有硬生生堆砌出來的法式風情，不如入粉嶺圍村食法國菜，感受那股不刻意的田園法式風情。位於粉嶺圍的Cafe F39，位置有點難找，沿着粉嶺火車站步行約十分鐘，經過地標彭氏宗祠，向前行約50米，便見到一座三層高的村屋，這便是Cafe F39的所在點。餐廳由法國回流的彭氏夫婦主理，他們04年回港後，一直於三樓做法國私房菜，剛於同址地下開設新餐廳，提供沙律、果汁等午市輕食套餐及法式小食，貫徹私房菜作風，沒有提供特定餐牌，菜式由彭先生即日購得的食材而定。</p><p>甫進屋內花園，便見到彭生正忙碌地搓麵糰，滿頭大汗地將麵糰壓成一塊塊薄得透光的雲吞皮，「搓雲吞皮要用壓麵機重複壓四、五次，唔可以一下壓到扁晒！除雲吞皮外，意粉同法包都係我自己做嘅，好考功夫和心機。」這裏的法式雲吞，雖然賣相一般，但皮薄得透光，餡料有雞、蘑菇及鵝肝，入口即溶。意粉亦是招牌菜之一，自家搓的意粉粗幼不一，質地不算滑，但口感煙韌，麵粉味重，拌以蒜頭檸檬調出的醬汁，傳來陣陣香氣，很開胃。<br>不過原來彭氏夫婦在法國居住時，卻非開法國餐館而是做中餐。「我老公雖然煮西餐出身，但喺當地開唐人餐館較易賺錢，不過，我所煮嘅都唔算正宗中餐，稍稍改良以迎合當地人口味，所以好受當地人歡迎。」彭太滔滔不絕地說。不過，因思鄉情濃，彭氏夫婦結束當地生意舉家回港，並開店做最擅長的法國菜。問彭太新餐廳名字的意思？「我們以前住喺法國小鎮St. Claude，嗰度係最接近瑞士邊境，叫做39省，住咗20年，唔多唔少都會掛住法國生活嘅。」她微笑說。</p><p>Cafe F39</p><p>電話：2672 7550<br>地址：粉嶺粉嶺圍6F</p><p>隱世Fusion菜　幾十蚊有交易</p><p>大圍田心村有逾10間食肆，大多是茶餐廳或中菜館，這局面近年有所轉變，村內半年前開了一間意大利餐廳，但位置隱蔽到連村民也未必知道，採訪當天小記就行勻整個田心村，找了近20分鐘才成功到達。「舖頭喺村內街，試過有客人搵唔到，最終要喺街口接佢，不過呢度舖租平啲，條村又有人流，所以咪決定博一博。」老闆之一莫生說。<br>打開餐牌，除小吃及沙律外，還有咖喱、焗飯意粉及即焗Pizza，甚至連烤肉眼、羊架都有。「呢度居民畀開茶餐廳嘅價錢，雖然我係做意大利菜，但價錢唔敢定得太高，平均消費都係四五十蚊，最貴嘅扒餐都係百幾蚊。」莫生推介這裏的12吋薄批，用墨西哥薄餅作餅底，上面鋪滿雜菌、煙火腿、煙肉、菠蘿等，咬落像餅乾般香脆，非連鎖餐廳可比。自家製香脆煙肉漢堡包同樣大件，漢堡扒用牛肉、洋葱、香草及雞蛋碎等做成，足一吋厚，伴半溶芝士，咬落肉汁滿瀉。</p><p>除意國菜外，這裏亦提供Fusion菜，原來大廚兼老闆之一Sammy居澳洲多年，曾於地中海、古巴、意大利等餐廳任大廚，回港後亦於越南、泰國等餐廳工作。他將泰菜和意大利菜Crossover，自創花香新薯咖喱雞，用甲猜等泰式香料煮咖喱汁，咖喱汁帶花香果味，配上嫩滑雞塊及嫩薯，而薯仔刻意煮至半腍，保留咬感，拌上白飯很開胃。值得一提是，店內用橄欖油烹煮及沒加味精，食完不會口渴，每日並提供一款素菜，很清新。</p><p>榮耀餐廳</p><p>電話：2325 7799<br>地址：大圍田心村249號地下</p></body></html>