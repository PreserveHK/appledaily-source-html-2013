<html><header><meta charset="utf-8"><title>中環在線：<br>UNIQLO開舖　請港人搭船 - 李華華</title></header><body><h1>中環在線：<br>UNIQLO開舖　請港人搭船 - 李華華</h1><p>日本便服品牌UNIQLO本周五（26號）請香港市民搭船。市民當日搭中環、灣仔來回尖沙嘴兩條航線嘅天星小輪，全日免費任搭。<br>事緣UNIQLO喺銅鑼灣利舞臺嘅旗艦店當日開幕，母公司Fast Retailing大老闆兼日本首富柳井正將會來港剪綵。據講，佢當年創業獲唔少本港供應商支持，加上港人都鍾意幫襯UNIQLO，佢希望藉此機會回饋港人。<br>呢條宣傳橋唔錯，香港總商會近年都搞過。機構要包起天星小輪一日，只需畀兩條數：每日平均船費收入同埋宣傳費。以天星小輪每日大約6萬位乘客，成人平日票價2.5元計算，船費開支約15萬左右，加埋宣傳費，應該唔過百萬，咁就製造到聲音，都算係划算。</p></body></html>