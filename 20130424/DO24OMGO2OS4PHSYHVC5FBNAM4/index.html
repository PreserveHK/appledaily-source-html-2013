<html><header><meta charset="utf-8"><title>周汶錡黑面做Facial</title></header><body><h1>周汶錡黑面做Facial</h1><p>【銅鑼灣】已經嫁做人妻現年38歲嘅周汶錡（Kathy）前日孭住手袋戴住副眼鏡，由助手幫手攞住盆蘭花喺銅鑼灣時代廣場附近出現。只係化咗淡妝嘅Kathy，驟眼望落去同妹妹周麗淇真係幾似。當日佢同助手傾緊嘢，全程蹺晒手，神情好嚴肅。佢哋行咗去希慎道一號嘅商業大廈上咗樓上一間美容護理中心，再睇真啲地下放正Kathy做生招牌嘅燈箱，唔使問作為美容中心嘅代言人，佢梗係定期嚟做facial保養啦。 <br>採訪、攝影：梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>