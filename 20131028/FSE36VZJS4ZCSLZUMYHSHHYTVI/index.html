<html><header><meta charset="utf-8"><title>中環迷你裙：中通信隨時發力 - Samantha</title></header><body><h1>中環迷你裙：中通信隨時發力 - Samantha</h1><p>某財經演員前排講起自己人生低潮，如何捱過坐冷板凳的過程，上天從來公道，A路不通，只要肯行自然得出B路來，炒股也一樣。<br>過去數月炒法在上周跌市下失靈，破頂股群起回吐，咁又唔代表乜嘢都唔做，不如考慮早前慘坐冷板凳的政策受惠股，好似電訊設備股中通信（552）。 <br>工信部早前實牙實齒話發牌年底前發放，炒4G概念點都安全過唔知佢開邊瓣的三中全會概念，早前推介過的中興（763）累積不少升幅，隨着三間電訊營運商壠動4G招標程序，有接呢三間營運商定單的中通信理所當然會受惠。 <br>受累4G牌遲遲未發，和網絡建設投資放緩，中通信中期純利僅增1.7%至12.4億人仔，業績麻麻，公司亦明白要降低內地市場依賴度，故努力開拓海外市場，上半年海外電訊基建服務收入按年增長58.9%。 <br>中通信始終有中國電信集團照住，中銀國際預計，中通信將獲得中電信八成4G電訊基礎設施服務合同，中移動亦拎到兩成，而花旗更視為首選，隨着LTE項目推出和市佔率逐步增加，將成股價催化劑，上周五出現近四億大手成交，相信冷板凳不用坐太耐。</p><p>Samantha<br>本欄逢周一、三、五刊出</p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>