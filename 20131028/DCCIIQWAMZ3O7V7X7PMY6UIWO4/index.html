<html><header><meta charset="utf-8"><title>隔牆有耳：黃鴨縮水再現香港 - 李八方</title></header><body><h1>隔牆有耳：<br>黃鴨縮水再現香港 - 李八方</h1><p>自從巨鴨走咗，香港人好似少咗一啲歡樂。不過呢，喺噚日一個風和日麗嘅早上，立法會議員梁繼昌喺淺水灣暢泳之際，喺換氣間抬頭一望，竟然發現久違嘅黃色巨鴨（圖），喺海中心笑住同佢say hi。唔通巨鴨悄悄回歸香港？<br>其實呢隻只係A貨小巨鴨，係公益金百萬泳嘅分段標記，都足足有兩米高㗎，碧波暢泳時睇到呢隻小巨鴨，可能會游得快啲呀！今年有五位立法會議員參加咗百萬泳「領袖邀請賽」，鍾國斌游得快好世界拎咗第一，梁繼昌就以9分鐘完成賽事，執番個梗頸四。</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>