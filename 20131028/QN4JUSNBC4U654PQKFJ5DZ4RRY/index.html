<html><header><meta charset="utf-8"><title>中環在線：吳光正父子「百萬泳」籌款李民橋落水失威 - 李華華</title></header><body><h1>中環在線：<br>吳光正父子「百萬泳」籌款<br>李民橋落水失威 - 李華華</h1><p>公益金噚日首次以渡海泳方式籌款，晨早喺淺水灣舉行「公益金會德豐百萬泳」，活動籌得超過400萬元。富二代當中，會德豐（020）主席吳光正阿仔吳宗權（Douglas）既係公益金董事，又係游泳健將，義不容辭擔任活動籌委會主席兼落水，東亞（023）太子爺李民橋亦有參賽，可惜落水冇耐就抽筋，被救番沙灘治理。<br>Douglas參加咗團體接力賽、兩代接力賽同埋領袖賽，團體賽三甲不入，其餘兩場就得第二名。顧名思義，兩代接力賽由佢同阿爸吳光正分別游800米同400米，成績係23分01秒。領袖賽只得12人參加，游400米，Douglas同執董吳天海都有落水，吳生冇搶太子爺風頭，三甲不入，Douglas就以8分20秒完成賽事。</p><p>【同場加映】</p><p>李華華<br>mailto:LiWaWa@AppleDaily.com</p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>