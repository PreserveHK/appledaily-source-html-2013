<html><header><meta charset="utf-8"><title>文采有鋪晒腳癮　腳趾都晒埋</title></header><body><h1>文采有鋪晒腳癮　腳趾都晒埋</h1><p>秋風起，有乜嘢最好做？就係BBQ同擦蟹。張文采BB最近兩樣都做晒喇。<br><br>25號當日，佢貼咗張食大閘蟹嘅相，寫道:「昨晚又大閘蟹又龍蝦，膽固醇唔超標就假……」咁啱下月將離開TVB嘅盤翠瑩又係晒靚蟹，不過就早過文采BB貼圖，而且個樣好似係喺公司裡面食咁，應該唔係一齊擦蟹喇。<br><br>噚日文采BB又喺微博貼咗張BBQ圖片，話:「秋季大旅行！BBQ！附送我啲腳趾……」加五個掩嘴偷笑公仔。晒腳趾喎，有冇附送美腿先？Sorry，真係只得腳趾，大頭都冇一個。<br><br>講開晒腳趾(文采BB特登咁樣寫同咁樣影，擺明要令男fans抓狂？)睇番佢個微博，原來佢都有舖晒腳癮，唔止係腳趾，大腿小腿，露趾鞋同啜靴腳都有。有一張係佢嚮應熄燈一小時嘅自拍照。調番光張相，原來係文采BB一雙美腿嚟！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>