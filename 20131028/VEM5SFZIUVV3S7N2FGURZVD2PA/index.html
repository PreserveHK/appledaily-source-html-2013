<html><header><meta charset="utf-8"><title>隔牆有耳：有線女主播同出走 - 李八方</title></header><body><h1>隔牆有耳：<br>有線女主播同出走 - 李八方</h1><p>王維基個電視台暫時開唔到，搞到要裁員止血。另外兩個hea住攞到牌嘅電視台，就要忙於諗計開台喇。其中一個有牌嘅奇妙電視，佢哋嘅收費台有線電視，一直就以新聞台做主打，八方聽聞，有線新聞台將會有大批女主播出走呀，小道消息話，幾位女主播，好似蔡穎芯、黃凱欣、陳海雯咁，都已向公司遞信，唔知會有乜嘢好路數呢？另一個有新牌嘅香港電視娛樂，有乜嘢睇就仲未知，但係佢嘅收費電視now，據聞就請咗名嘴曾志豪加盟拍健康節目，最快11月出街。健康節目，應該好睇過雞汁嘅。</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>