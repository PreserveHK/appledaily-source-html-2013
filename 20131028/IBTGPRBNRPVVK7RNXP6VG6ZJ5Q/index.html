<html><header><meta charset="utf-8"><title>中環在線：何東花園拆卸　主樓極速夷平 - 李華華</title></header><body><h1>中環在線：<br>何東花園拆卸　主樓極速夷平 - 李華華</h1><p>逾80年歷史、曾被列為暫定古蹟嘅山頂何東花園，早排獲批將大宅拆卸，華華近日上山視察，發現短短幾星期，主大樓已被夷為平地，三個中式塔，拆剩兩座。刻有「HO TUNG GARDENS」、「曉覺園」嘅門牌仲喺度，門牌上何東家族嘅處世格言「積善餘慶」、「行道有福」仍清晰可見。<br>至於主大樓旁邊嘅花園部份，包括寶華橋、中式塔、圓形拱門都仲未拆，不過業主何勉君之前話過，花園部份冇乜保留價值，應該只係保留門牌。</p><p>市民趕緊拍照留念</p><p>附近地盤工人話，近月成日見到唔少市民揹住部儍瓜機去影相，尤其前排主大樓搭棚拆卸嗰陣。嗰幢主大樓好靚㗎，古色古香，喺香港好少見，不過可惜呀，拆咗！</p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>