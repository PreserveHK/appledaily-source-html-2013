<html><header><meta charset="utf-8"><title>浪澄入票不設限　恐製造水份</title></header><body><h1>浪澄入票不設限　恐製造水份</h1><p>【本報訊】商界頭號「梁粉」陳啟宗為大股東的恒隆（101）賣樓賣到「亂晒龍」，原本昨日以先到先得形式開售大角嘴浪澄灣貨尾，惟因為場面瀕臨失控，結果要漏夜腰斬，改以抽籤方式賣樓。根據銷售安排，抽籤不設入票上限，有代理指出，即變相一名客人可以無限入票，等於「鬥多錢」，因入票越多，抽中機會越大。</p><p>昨收票逾150張</p><p>恒隆發言人表示，浪澄灣昨日有約1,400人次參觀。據悉，單日收票超過150張，其中最大手為一客入10票。<br>昨日中午，大角嘴浪澄灣的售樓處已不見人龍，2時許的售樓處內僅得數組客人，睇樓客亦零星落索。根據恒隆網站公佈，浪澄灣貨尾銷售安排列明「申請人可提交多於一份的申請表」。<br>有代理指出，此舉變相容許一名買家無限入飛，無限入籌，即是「鬥錢多，邊個入飛多，抽中機會越大，拿貨數量越多」，有機會造成一買家中多票的情況。<br>另有代理指出，此舉容易製造水份，營造虛假的熱鬧。對比近期豪宅新地（016）天璽餘貨、及會德豐（020）夥拍新世界（017）的The Austin均有設入票上限。<br>恒隆發言人表示，今次由先到先得形式改做抽籤形式進行，是顧及安全考慮而作出的修訂。對於抽籤形式不設入票上限，他強調，目前的抽籤形式是人人平等，不設入票上限只是希望盡量減少限制。他指出，儘管不設上限，每入一張票均需30萬元本票，如果大量入票，需要凍結大量資金。<br>發言人又補充，今次將餘貨倍增至80個，兩房和三房的比例已由首批一對三，轉為一半一半，讓買家有更多選擇。<br>該項目80個貨尾單位將於發售前一天、即11月1日公佈抽籤結果，中籤者可於11月2日到場揀樓。</p><p>【睇樓客對賣樓意見】</p><p>浪費時間</p><p>陳先生表示：「用先到先得方式賣樓，喺電視都見到好多人要排幾日通宵，排隊排咁耐時間，咁就真係差啲。」</p><p>避免混亂</p><p>林先生表示：「其實抽籤方式好啲，唔使咁混亂，啲人唔使咁辛苦，真係唔識理解發展商點解要用先到先得嘅方法。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>