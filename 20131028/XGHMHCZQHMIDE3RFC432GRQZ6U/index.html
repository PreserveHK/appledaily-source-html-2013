<html><header><meta charset="utf-8"><title>異動空間：億和有醒目錢入場 - 魏力</title></header><body><h1>異動空間：億和有醒目錢入場 - 魏力</h1><p>港股連跌四日，跟足阿爺走勢，說好的三中全會憧憬，消失得無影無蹤。前輩一句說話，魏力銘記在心：點解個市會跌？因為供應大過需求，就係咁簡單。沽貨有千萬個理由，可以純粹食糊計數，或者係旅行前要減持，又或是基金沽貨應付贖回，總之結果一樣，就係跌。順勢而行，有勢跟炒，無勢即走，短炒不過如此。</p><p>近期推介TCL通訊（2618）、上海復旦（8102）均有好消息，前者智能手機熱賣，第三季轉虧為盈，單季賺2.2億，全年或賺5億，相當於今年預測PE 15倍；明年如平均季賺2.5億，預測PE跌至7.5倍，相當吸引。上海復旦發盈喜，料首三季盈利顯著上升，加上主板申請可望獲批，有助估值提升。<br>另外，慧聰網（8292）公佈或與一名關連人士合作，進軍互聯網金融業務，漸有阿里巴巴影子。上月底批股，莫非就係為此刁鋪路？<br>億和控股（838）曾多次介紹，業務不再講了。上半年賺2,700萬已見底，下半年步入復蘇之路，應無懸念。魏力近日觀察億和買盤，發現高盛、美林等多家大行大手掃貨，50萬、100萬股等大盤源源不絕，屬醒目錢入場迹象。上日逆市突破250日線，屬中期升浪的開始，MACD牛差擴大，動力澎湃，目標上番一年高位1.57元。</p><p>魏力<br> http://www.facebook.com/2012jason </p><p>鄭中基＠谷德昭搞笑孖寶再發功，笑彈繼續嚟！<br>周一至周五《亂噏24》約定你： http://bit.ly/appletalk24  </p></body></html>