<html><header><meta charset="utf-8"><title>當雞汁遇上「哈」　May姐完美落幕</title></header><body><h1>當雞汁遇上「哈」　May姐完美落幕</h1><p>《May姐有請》噚晚大結局，睇咗27集，今日終於完咗喇。一眾網民都鬆咗一口氣，但係今集嘅《May姐有請》好似同之前有少少唔同咁，係咩呢？就係May姐嘅笑聲少咗，去到節目嘅後半段，直頭好似冇笑過咁，就算笑，都唔會好似之前咁不停笑。唔通無綫真係有聽到網民嘅心聲，剪走咗啲笑聲？<br><br>另外，《May姐有請》另一個重點，就係煮咩都要落嘅雞汁喇！今集係最後一集，無綫又點會令大家失望呢，May姐今集自己煮咗兩個菜，一個係雞汁鮑…唔係，清燉青邊鮑先啱。另一味菜就非常之幽默喇，係香茅羅勒焗老虎蝦。冇錯，就係同May姐嘅笑聲哈哈哈同音嘅蝦，仲要加上雞汁，咁即係話雞汁加哈(蝦)，完完全全講出咗27集《May姐有請》嘅精髓，大家話咁樣算唔算係一個完美結局呢？<br><br>喺節目嘅尾聲，May姐仲話：「希望將來再見，同大家一齊係好嘢！」唔通真係仲要同May姐嘅笑聲再見？唔通仲要食用雞汁煮嘅好嘢？</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>