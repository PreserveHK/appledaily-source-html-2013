<html><header><meta charset="utf-8"><title>喬寶寶被加拒入境　見財化水</title></header><body><h1>喬寶寶被加拒入境　見財化水</h1><p>後日便44歲生日的喬寶寶，早前印籍太太帶了幼子到英國蘇格蘭治病，為了照顧家人，喬寶寶已決定下月8日離港到蘇格蘭坐移民監，未來三年他打算在當地經營餐館養家。</p><p>「冇工作簽證」</p><p>為了賺取水腳，喬寶寶近日忙於登台頴銀，他於加拿大時間大前日應邀到多倫多一間酒樓做騷，本來他經溫哥華入境，當日坐內陸機轉飛多倫多，晚上演出，有讀者報料指喬寶寶在多倫多過關時遭移民局查問，發現登台卻未有工作簽證，拒絕他入境。<br>喬寶寶失場，令主辦單位陣腳大亂，有指當晚司儀潘宗明更被柴台。記者昨日就此事致電喬寶寶，他最初支吾以對，他表示要跟經理人商量，昨日坦承被拒入境，他解釋：「我過往去美國賭場登台都唔使搞，佢哋會通知晒移民局，但可能今次係酒樓，申請手續唔同，入境時我又老實同佢哋講嚟唱歌，但因為冇工作簽證，我被拒入境，結果要等四粒鐘，坐下一班機返香港。」喬寶寶否認被加拿大列作黑名單，他更出示移民局發給他的出境紙。喬寶寶這次衰「烏龍」見財化水，他說：「本來唱三首歌，同觀眾玩吓遊戲，酬金有近六位數字，不過我最後都去唔到。」<br>採訪：比華利</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>