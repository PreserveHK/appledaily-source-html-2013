<html><header><meta charset="utf-8"><title>一周兩件：智能交通等破頂格 - 錢雋</title></header><body><h1>一周兩件：智能交通等破頂格 - 錢雋</h1><p>中國智能交通（1900）啱啱星期二幾條平均線扭埋一齊，兼向上爆，個格係等破頂。智能交通主打祖國交通基建技術解決方案，包括高鐵、城市交通道路及高速公路。咁睇，智能交通單係上年年尾未完成合約，相對2011年同期，已經增加咗近三成，到20億銀人仔。今年頭一季，祖國全國鐵路基本建設投資，增加咗近三成，到545億銀人仔。據十二．五規劃，祖國喺城鎮化下推動嘅智能交通網，投放金額，又另一個1,000億銀。智能交通瓣瓣業務，都肥仔水。係咁意計數，集團2013、2014年度純利，各翻半番到1.98億銀及2.97億銀人仔，PE得番7倍。單係呢個PE基數，已經有足夠條件，俾智能交通破頂。以10倍PE做目標，股價要見2.35元，升幅40%過外。</p><p>志高冷灶博升20%</p><p>志高控股（449）跌番落1年底橫行，最新NAV 0.4元，現價折讓50%，係場內PB最抵買嘅空調產銷商。祖國景氣回暖，加埋城填化效應，應刺激到包括志高產品需求。集團喺年報分析話前排空調過度消費影響逐漸消失。志高本年度業務應該有運行。Before that，志高跌得太殘，冷灶博升20%到0.235元，未有耐上到NAV。<br><br>錢雋</p></body></html>