<html><header><meta charset="utf-8"><title>杜德偉怕老婆唔駁嘴</title></header><body><h1>杜德偉怕老婆唔駁嘴</h1><p>【天后】杜德偉去年11月11日光棍節迎娶26歲嫩妻Ice，新婚燕爾當然甜到漏，佢哋大前日（6日）拍拖去咗天后嘅日本城買廚具同家品，全程有商有量。當日下午4點，50歲嘅杜德偉一身潮爆打扮，同老婆戴埋情侶帽外出，佢哋先喺中環攞車直駛去天后。<br>杜德偉亡母張露臨終前話過好擔心阿仔嘅生活，但就大讚Ice廚藝最啱杜德偉胃口，升呢人妻嘅Ice當然要煮多啲住家飯，工欲善其事，必先利其器，Ice當然要為愛巢買番啲新廚具，佢非常慳家，特登去平民化嘅日本城掃平貨，佢哋仲專攻九折貨架。其間仲聽到Ice提到稍後要為請客回家食飯做準備，不過杜德偉就話未知，Ice猛哦佢：「點會未知。」杜德偉都唔敢駁嘴，佢買完家品埋單，兩公婆又過咗隔籬一間雜貨店，不過杜德偉睇咗一陣嫌悶，佢先返車等，Ice快快趣買完嘢，佢哋就開車返天后廟道威景台新居。<br>採訪、攝影：徐錦池、黃曉程</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>