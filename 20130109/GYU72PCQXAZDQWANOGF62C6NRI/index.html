<html><header><meta charset="utf-8"><title>馮仁昭四圍超：<br>無綫劇套套一樣　韓馬利連環認仔 - 馮仁昭</title></header><body><h1>馮仁昭四圍超：<br>無綫劇套套一樣　韓馬利連環認仔 - 馮仁昭</h1><p>無綫劇集嘅橋段唔單止好多時千篇一律，而且來來去去都係同一班演員，搞到觀眾相當混亂，睇到唔知邊套打邊套。</p><p>冇晒人冇晒橋
</p><p>近期播緊嘅《幸福摩天輪》同《法網狙擊》，鄧梓峰、鄭子誠、呂珊同韓馬利都喺兩套劇出現，最離譜係韓馬利兩套劇都係認番個親生仔，噚晚韓馬利喺《法網》認番森美，到聽晚佢就喺《幸》劇同陳智燊相認，同一個演員一星期認兩次仔，唔通無綫真係冇晒人冇晒橋？<br>噚日馮仁昭打電話畀韓馬利，佢哈哈大笑話：「咁啱啫，羅樂林一日死五次都係咁啦。」講到啲橋嚟嚟去去都係咁，韓馬利話：「都分別唔大嘅。其實兩套劇唔同時間拍，不過咁啱擺埋一齊播。呢個唔到我控制，我哋好被動。但我記得幾十年前佢哋排劇，係唔會同一個演員喺同一個時間（重複）出現，怕混淆。」問點解唔同公司提出兩部劇撞橋？佢話：「唔會啦，好似challenge佢哋咁，同埋演員唔想失咗每一個機會。若果兩個角色差唔多，演員惟有豐富自己個角色，希望做法唔一樣。唔通cast到你，你唔做咩！」<br>撰文：馮仁昭</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>