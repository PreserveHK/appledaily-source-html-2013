<html><header><meta charset="utf-8"><title>千手捉狼</title></header><body><h1>千手捉狼</h1><p>扮慣狼人嘅澳洲男星曉治積曼（Hugh Jackman），噚日出席西班牙聖塞巴斯蒂安電影節，佢仲十分巴閉咁獲頒終身成就獎，曉治就順道為新片《Prisoners》舉行首映。狼人曉治駕到，吸引咗大批影迷逼爆首映場地，曉治一行近，啲女粉絲即刻失晒控，人叠人搶住拉曉治，成千對手伸出嚟，結果拉到佢手都就嚟甩。有男粉絲仲狼過狼人，一手箍住曉治條頸合照，要保鑣出手拉開男粉絲隻手。雖然曉治今次去唔係宣傳《狼人》，但都仲收到粉絲畫嘅狼人畫像囉。</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>