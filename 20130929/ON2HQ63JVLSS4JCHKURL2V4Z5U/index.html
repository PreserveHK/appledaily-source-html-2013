<html><header><meta charset="utf-8"><title>枉輸南華　晨曦會長發火「香港足球冇得救！」</title></header><body><h1>枉輸南華　晨曦會長發火<br>「香港足球冇得救！」</h1><p>【甲組足球聯賽】衞冕南華昨在香港大球場上演的甲組聯賽，雖以2:0擊敗晨曦，打破魔咒；但少林寺射入的第2球充滿爭議性。客軍會長周文亮賽後對執法球證大感不滿，更怒吼︰「香港足球冇得救！」<br>南華上季在聯賽兩對晨曦皆未能取勝，昨在1,397名球迷入場打氣下，甫開賽即控制大局；27分鐘，李威廉把握晨曦隊長羅拔圖在禁區遲遲未解圍，乘勢搶去對方腳下球，再回傳助攻予翟廷峯乖巧笠射入網。</p><p>助理球證舉旗冇人理</p><p>戰至59分鐘，南華前鋒巴利在邊線與晨曦中堅基藍馬爭球時，明顯用手拉後者波衫，而在旁的助理球證陳銘肇，亦有舉旗示意巴利犯規，可是主球證吳超覺卻示意比賽繼續，最終後備落場的南華小將羅港威，輕鬆推入禁區，再扭過對方門將王子謙，射成2:0。晨曦職球員隨即衝入場向球證抗議，但吳超覺堅持沒有問題，南華最終憑這個問題球奠定勝局，並以4戰7分升上第3位；而晨曦繼續未開齋，以4戰2分守在第10位。<br>晨曦會長周文亮對於今場球證的執法甚為不滿，直至賽後仍未收火︰「相同嘅犯規，我哋有事佢哋就冇事，有咩問題大家心中有數。呢個球證（吳超覺）好好人，好好禮貌，最唔好就係做球證，佢真係唔識㗎！」被問及會否入信足總投訴，他更怒火中燒︰「入信有用咩？冇用！𠵱家為足球勞氣係白癡㗎，香港足球冇得救，政府畀幾多錢落去都係嘥！」<br></p><p>南華傳回借李志豪</p><p>南華足主羅傑承賽後也坦承，第2個入球理應犯規在先，惟始終全取3分，球隊可獲6位數字贏波獎金。今仗再有謝家強扭傷左足踝，後防告急，羅生又表示會於下月2日轉會窗關閉前羅致一名本地後衞。<br>據內地傳媒報道，少林寺已獲中超北京國安同意，借回暫未有上陣機會的舊將李志豪3個月，解決中堅荒。本報訊</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>