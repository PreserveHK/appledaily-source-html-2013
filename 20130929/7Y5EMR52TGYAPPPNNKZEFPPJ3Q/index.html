<html><header><meta charset="utf-8"><title>英超攻略：阿蘇未弗紅軍難捉貓 - 咖喱</title></header><body><h1>英超攻略：<br>阿蘇未弗紅軍難捉貓 - 咖喱</h1><p>新特蘭解僱迪肯尼奧後，周日將首次在聯賽出擊，迎戰利物浦。雖然新特蘭開季成績疲弱，但很多球隊在炒領隊後都會有好轉，而且紅軍近況下滑，領隊羅渣士又想試新陣，所以今場新特蘭受讓半/一，宜捧下盤。（球賽編號：星期日35；now621台今日11:00pm直播）<br>「黑貓」新特蘭今夏簽入了逾10名球員，但效果甚差，球隊英超開季5戰僅1和4負，以1分排包尾。在上輪不敵西布朗0:3後，新特蘭終於解僱了主帥迪肯尼奧。有報道指，迪帥上任後行鐵腕政策，令球員不滿，加上他又棄用老臣子卡達莫，失去人心。新特蘭在前幾輪聯賽的成績差，不排除是球員們故意踢得差，逼球會炒領隊。迪肯尼奧一去，新特蘭立刻在上周中英聯盃擊敗彼德堡，取得今季首次勝仗。此外，在往績上，「黑貓」近兩次主場對紅軍不敗，錄得1勝1和，所以今場看好主隊頂得住！</p><p>利記改踢3-5-2難靠
</p><p>另一邊廂，利物浦雖有蘇亞雷斯復出，但由上周中對曼聯的英聯盃得見，這名烏拉圭射手未有十足狀態，而且羅渣士計劃改踢3-5-2陣式，去遷就蘇亞雷斯及史杜列治打雙箭頭。紅軍已經連續3場不勝，其中上輪對修咸頓擺出4中堅的怪陣，結果輸0:1，而在英聯盃對曼聯時，他們擺3中堅，又輸0:1。雖然利物浦今場有丹麥守衞丹尼爾艾格復出，但如果羅帥執意試陣的話，很可能繼續滑鐵盧。另外，巴西中場菲臘比古天奴長期養傷，亦影響了球隊的組織能力。文：咖喱</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>