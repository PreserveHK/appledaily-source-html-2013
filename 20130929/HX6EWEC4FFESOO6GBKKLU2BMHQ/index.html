<html><header><meta charset="utf-8"><title>身教囝囝行正路</title></header><body><h1>身教囝囝行正路</h1><p>張兆輝育有一子一女，張卓鏗及張卓姿，今年13歲的兒子，遺傳了父親的演戲細胞，6歲開始已經代表學校出賽，顧家男輝哥講起愛兒即笑咪咪，他說：「個仔6歲開始已經用英文做話劇，佢哋間學校攞冠軍。佢做主角，做一個睡巨人，佢好開心，佢哋班小朋友唔係背對白。我哋有去睇，見到佢哋好enjoy（享受），都係個先生編排得好，嘻嘻嘻！可能佢又唔怕醜，呢啲係先決條件。」<br>囝囝學做戲，卻未分清好與壞，輝哥會由戲開始引導孩兒正確的人生觀：「希望可以令小朋友有正確觀念，好似今次我喺《神鎗》個角色會有呢個社會責任，因為我有小朋友，所以有時我都會揀劇本。」</p><p>借戲分辨真假</p><p>為人父母，有責任灌輸正確的價值觀給兒女；作為演員，輝哥的身教是講清講楚，他說：「有時我都會講清楚，話畀佢知演員都係冇得揀，因為演員係演個角色。我個仔喺學校都有做話劇，話畀佢知老師派你去做壞人，你都要演，要睇清楚件事，係真實定係假。不過，小朋友都係好表面，第一樣嘢問你：『你係咪主角？係咪配角？』」</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>