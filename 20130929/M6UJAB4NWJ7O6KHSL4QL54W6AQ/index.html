<html><header><meta charset="utf-8"><title>Food Express：安南進駐利園　蜜汁燒雞皮香肉嫩</title></header><body><h1>Food Express：安南進駐利園　蜜汁燒雞皮香肉嫩</h1><p>利園又有新餐廳進場，今次係An Nam安南，佢取代咗Lawry's，將成個格調大翻身。為咗配合主題，佢哋以水墨綠色為主調，並沿用越南當地嘅古雅屏風，非常雅致。食物方面，主打傳統越南菜，首推越式燒豬肉丸拼安南燒豬肉，老闆郭先生建議用生菜包粉絲及香草一齊食，片片豬肉軟腍惹味，食時加啲魚露，正！安南蜜汁燒雞亦係小記嘅心頭好，雞肉以豉油及蜜糖嚟醃，皮香肉嫩又有肉汁，最Like就是旁邊嘅炸糯米餅，原來係由糯米加綠豆茸嚟做，外層炸得香脆，富糯米香，好出色！</p><p>查詢：2787 3922</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>