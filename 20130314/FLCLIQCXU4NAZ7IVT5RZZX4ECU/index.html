<html><header><meta charset="utf-8"><title>趙碩之忽然尖面高鼻</title></header><body><h1>趙碩之忽然尖面高鼻</h1><p>沉靜了一段日子的趙碩之，昨日現身港台出席舞台劇座談會，最近與大名娛樂因合約問題拉鋸中的碩之，不但包包面變尖面，雙眼更變得又大又圓，鼻樑變高，身形亦比以前瘦削，變臉成功的她被問到合約問題，她說：「我交咗畀律師搞，話晒係佢哋一手湊大我，唔想關係搞得咁僵，佢哋都有挽留我，但𠵱家冇咗經理人部，你見呢幾個月有冇喺街見到我？」<br>碩之續說：「公司係有唱片部，但係我又唔想唱歌，希望可以拍戲，我覺得都有啲嘥時間，我都唔知係咪叫完約，因為仲有五年生約，所以都會搵林生（林建名）再傾。」<br>採訪、攝影：何慧斯</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>