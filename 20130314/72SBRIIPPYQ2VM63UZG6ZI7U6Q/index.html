<html><header><meta charset="utf-8"><title>小天任影冧Fans</title></header><body><h1>小天任影冧Fans</h1><p>【香港機場】阮經天（小天）噚日下晝1點幾，由4名助手傍住現身香港機場，小天喺微博透露啱啱喺新加坡做完嘢，就飛嚟好耐冇嚟過嘅香港。<br>雖然今次係低調訪港，不過依然有5、6個fans收到風去機場接機。戴住黑超、留咗小羊咩鬚嘅小天，似乎心情唔錯，眼見班fans山長水遠入機場見自己，小天逐一同佢哋合照當回禮，仲邊行邊同fans吹水。咁親民，難怪班fans錫晒你啦！<br>採訪、攝影：譚倩宜</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>