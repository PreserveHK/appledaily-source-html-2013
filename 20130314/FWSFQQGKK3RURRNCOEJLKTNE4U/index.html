<html><header><meta charset="utf-8"><title>江毅肺癌病逝</title></header><body><h1>江毅肺癌病逝</h1><p>好戲之人、老戲骨江毅昨日因病逝世，終年77歲。亞視前監製楊紹鴻昨晚在微博上最先透露江毅叔死訊，他其後在電話證實江毅因患上肺癌離世：「今日原本諗住去醫院探佢，但佢下午過咗身，江毅農曆年嗰時已經入過醫院，之後有出過院，佢真係一位影視界不可多得嘅演員，希望佢一路走好！」江毅鄰居兼好友王俊棠指江毅一直努力抗病：「佢患咗病都一年幾，今日下午兩點幾離開嘅，佢冇結婚，最親係外甥女，應該幫佢搞後事。」馮素波昨晚也證實其死訊。</p><p>江毅60年代加入娛樂圈，在多齣無綫劇扮演綠葉角色，忠奸得宜，其中他在《大時代》扮演市儈勢利的大鱷，而他在《射鵰英雄傳》扮演柯鎮惡亦深入民心，90年代轉投亞視。前年他獲麥兆輝和莊文強邀請拍攝電影《竊聽風雲2》，演技依然有板有眼。<br>採訪：林妃</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>