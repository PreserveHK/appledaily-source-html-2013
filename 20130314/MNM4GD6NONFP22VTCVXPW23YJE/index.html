<html><header><meta charset="utf-8"><title>王子見鬼速閃</title></header><body><h1>王子見鬼速閃</h1><p>【台北】楊丞琳一向緋聞多多，佢未入行前已經同小鬼（黃鴻升）拍拖，之後又同羅志祥傳緋聞，近日楊丞琳仲被踢爆同JPM嘅王子（邱勝翊）秘遊夏威夷，令戀情正式曝光。<br>大前日王子同小鬼齊齊現身萬華雙園河濱公園棒球場打棒球，不過佢哋唔見有太多交流，氣氛仲有啲尷尬，所以王子好快鬆人。</p><p>王子嘅經理人話嚟緊王子同小鬼會一齊拍戲，所以佢哋做定訓練，而楊丞琳方面就話唔回應王子嘅新聞。據知，小鬼同王子會拍改編自漫畫《YOUNG GUNS》嘅新戲。<br>撰文：王卿</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>