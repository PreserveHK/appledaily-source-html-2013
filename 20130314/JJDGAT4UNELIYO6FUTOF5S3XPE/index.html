<html><header><meta charset="utf-8"><title>大劉袁天凡富豪飯局</title></header><body><h1>大劉袁天凡富豪飯局</h1><p>【灣仔】劉鑾雄（大劉）噚日如常去灣仔福臨門食晏，可能近排天氣熱，佢將頭髮剪得好短。大劉嘅瘋狂粉絲Alice繼續喺門口等大劉，不過今次就冇乜表示。大劉到達後15分鐘，佢嘅紅顏知己甘比帶埋囡囡劉秀樺嚟到，秀樺眼仔睩睩咁拖實媽咪，甘比換上低調嘅全黑色夏裝，腳踏船踭涼鞋，生完BB之後已經慢慢收番身。甘比家姐陳詩韻同細妹陳諾韻亦一齊嚟食飯，大約食咗個半鐘，三姊妹就帶住秀樺走先，然後大劉先至同金融界猛人袁天凡同潘迪生一齊離開，相信佢哋係一齊飯敍。莊紹綏同楊受成亦分別同友人現身酒樓。<br>採訪、攝影：林嘉慈</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>