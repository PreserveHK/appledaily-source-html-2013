<html><header><meta charset="utf-8"><title>百變佳君</title></header><body><h1>百變佳君</h1><p>現年38歲的孫佳君去年突然復出拍戲搵銀，前晚在尖沙嘴出席復出頭炮的電影《重口味》煞科宴，孫佳君樣貌跟以前大不同，一副膠面人樣，除雙眼拉窄、鼻頭變尖外，下巴更有離奇異物隆起，孫佳君卻自信不擔心有人唔認得自己。<br><br>孫佳君03年突然消失於娛樂圈，之後秘密跟同居富商男友劉志坤誕下兩名兒子，不過09年傳出孫佳君於豪宅內被同居男友毒打。為生計，她無奈要復出拍戲。前晚孫佳君、陳靜（DaDa）、關楚耀、衞詩雅和小肥等在尖沙嘴出席電影《重口味》煞科宴，面對一班青春無敵的妹妹仔，已為人母的孫佳君即收起性感，僅穿熱褲騷長腿。</p><p>下巴有異物隆起</p><p>不過眾人焦點卻落在孫佳君的「新面孔」上，一顰一笑都變得好生硬，她的雙眼位置明顯拉窄，昔日豬膽鼻不見了，鼻子變得又直又高，下巴更有離奇異物隆起，驟眼看有點像王馨平和郭錦恩的混合體。問孫佳君可擔心太耐無亮相被懷疑變臉？她猶豫一會說：「隨着人年長，一定有唔同，但唔擔心俾人話。」她透露戲中飾演按摩女郎：「唔係邪牌嗰種，會幫小肥按摩，平時都鍾意揼骨，知用乜嘢手勢。」她直言開工經常要拍通宵戲，有點不習慣，平時沒有特別護理皮膚。</p><p>《重》片分黃、賭、毒三個單元故事，戲中關楚耀要對女神衞詩雅「打手槍」，衞詩雅直言好尷尬，她說：「佢對住我做表情，大家笑到拍唔到，最後要借視線先得。」</p><p>DaDa：彭浩翔冇歧視</p><p>DaDa大讚陳偉霆（William）身形弗，問到會否羨慕他女友蔡卓妍？她說：「冇諗咁遠。」<br>DaDa透露將出發往大阪出席電影節，對於杜汶澤和彭浩翔被黃秋生指整cheap港人，DaDa說﹕「文化差異一定有，彭浩翔冇歧視，娛樂唔同政治，唔應該掛鈎。」DaDa早前被影到與阿澤食飯慶功，被阿澤灌醉，她否認說：「互灌，我好飲得，幾歲已經被阿公灌酒。」<br>採訪：文國駿<br>攝影：陳順禎</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>