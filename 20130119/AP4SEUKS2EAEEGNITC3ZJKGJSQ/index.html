<html><header><meta charset="utf-8"><title>花絮:<br>球迷同姬芭做生日</title></header><body><h1>花絮:<br>球迷同姬芭做生日</h1><p>5種種籽德國嘅姬芭噚日喺女單第3圈以6:2、7:5淘汰美國嘅姬絲，咁啱呢日原來係佢25歲生日，於是大會亦畀個驚喜佢，賽後幫佢喺Rod Laver Arena搞咗個生日會。大會除咗送生日蛋糕，仲叫埋觀眾一齊唱生日快樂畀佢聽，場面幾溫馨。姬芭能夠喺生日贏大滿貫賽事兼同喺球場同觀眾及對手一齊慶祝生日，肯定畢生難忘。</p></body></html>