<html><header><meta charset="utf-8"><title>筷子姊妹花</title></header><body><h1>筷子姊妹花</h1><p>大家有去過飲嘅話，都知道等食嘅時候都幾無聊，好似荷李活型男佐治古尼（George Clooney）嘅女友Stacy Keibler咁，噚日約埋老友女星Maria Menounos同索爆超模Kate Upton去拉斯維加斯一間高級餐廳嘅開幕禮，未有得食之前佢哋悶到冇嘢好玩竟然玩筷子！Kate唔知係咪肚餓得滯要食筷子；Maria就用鼻同嘴夾住筷子，大家見咁得意又玩埋一份。後來玩到唇膏甩晒色，Stacy同Maria仲同埋其他嘉賓一齊補妝㖭！</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>