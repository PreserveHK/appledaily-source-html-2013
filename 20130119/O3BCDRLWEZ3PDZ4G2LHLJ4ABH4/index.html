<html><header><meta charset="utf-8"><title>尚格雲頓捽手仔</title></header><body><h1>尚格雲頓捽手仔</h1><p>亞姐決賽後日舉行，噚日18位準亞姐會見大會評判，最矚目梗係請到荷李活打星尚格雲頓，仲有過檔無綫嘅亞洲先生翟威廉，今次以無綫大使身份擔任亞姐總決賽評判，重回昔日嘅地方，翟威廉話百感交集，如今可以逃脫強洗腦課程，又可以升格做評判，佢好謙咁話：「我覺得去到邊度都要學習同求教。」</p><p>讚好素質
</p><p>尚格雲頓見到18位亞姐之後，對其中四個印象深刻，包括3號絲域蘭娜古拉高華、5號陳瑪莉、11號齊真晨和18號孔芊芊，又大讚中國女仔好素質，被問到曾住香港六年有冇同中國女仔約會，佢笑住話：「哈哈哈！有，幾多個不重要，重質不重量。」<br>撰文：洪紅克</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>