<html><header><meta charset="utf-8"><title>無懼女神威脅</title></header><body><h1>無懼女神威脅</h1><p>現年27歲的高海寧在08年選港姐後簽約無綫，先擔任節目主持，被高登巴打賞識成為女神，但無綫女神眾多，她說：「女神係一個稱呼，唔影響我工作。」但女神之位競爭激烈，先有苟芸慧，後有岑麗香彈出，不約而同位居女神，不過高Ling樂於跟各女神平起平坐，還說：「每個人都獨一無二，唔覺有邊個可以取代邊個，我同香香係同一個經理人，唔覺有威脅。」</p><p>《法》劇在爭議中落幕之際，高Ling同時感到壓力，她說：「我𠵱家開緊兩套劇《傳愛事務所》同《單戀雙城》，當呢套劇咁大迴響時，俾人覺得有進步好開心，唔想俾人覺得我退步，即刻有壓力，我最希望可以劇接劇，亦好期望《法》劇中角色可以提名今年無綫飛躍進步女演員。」</p></body></html>