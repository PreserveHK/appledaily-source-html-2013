<html><header><meta charset="utf-8"><title>花絮:<br>
梅禮拒着緊身褲</title></header><body><h1>花絮:<br>
梅禮拒着緊身褲</h1><p>英國球手梅禮以緊身衫出戰，仲順利殺入男單第3圈，今日會同立陶宛嘅比蘭基斯爭入第4圈。但佢就強調，自己一定唔會着緊身褲比賽，費事俾人有咁多幻想空間。梅禮話：「我着乜衫係贊助商決定，我淨係負責比賽。但太短太窄嘅褲我係唔着嚟比賽，因為我唔想俾其他人有幻想空間囉。」</p></body></html>