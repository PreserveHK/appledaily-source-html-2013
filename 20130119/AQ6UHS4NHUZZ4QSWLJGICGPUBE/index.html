<html><header><meta charset="utf-8"><title>古仔青雲塞爆後巷</title></header><body><h1>古仔青雲塞爆後巷</h1><p>【旺角】陳木勝執導嘅警匪片《變役》前晚喺旺角封街拍後巷追逐戲，古天樂、劉青雲同林國斌夜晚7點已經埋位，全部人塞晒喺狹窄後巷開工，每拍完一個鏡頭，古仔同青雲都好緊張睇重播兼同陳木勝傾點拍。</p><p>成晚嘅追逐鏡頭，古仔係最辛苦，要不時大叫同狂跑，直至凌晨4點半，陳木勝喺微博上載一張相，留言話：「凌晨四時半，在攝氏10度的寒冷天氣下把古仔吊上五樓，辛苦了古先生！」最終大隊到天光先收工。<br>採訪：馬建華<br>攝影：黃文偉</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>