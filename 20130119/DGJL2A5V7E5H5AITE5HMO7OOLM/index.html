<html><header><meta charset="utf-8"><title>花絮:<br>
笠臣妹有半個主場</title></header><body><h1>花絮:<br>
笠臣妹有半個主場</h1><p>前晚喺澳網女單次圈爆大冷以2:6、6:3、11:9反勝捷克好手姬維杜娃嘅18歲妹妹仔羅拉笠臣，雖然係英國球手，但原來喺澳洲墨爾本出世，而且父母都係澳洲人，所以喺進行澳網時，可以話係有半個主場之利。睇番前晚場波，現場真係有好多澳洲球迷支持佢，有部份甚至拉埋橫額，認真熱情！</p></body></html>