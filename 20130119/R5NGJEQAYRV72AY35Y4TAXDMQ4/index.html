<html><header><meta charset="utf-8"><title>幫CY放風　張震遠促盡早檢討丁屋<br>強調非剝奪權利　只為釋放更多土地</title></header><body><h1>幫CY放風　張震遠促盡早檢討丁屋<br>強調非剝奪權利　只為釋放更多土地</h1><p>為增加房屋土地供應，特首梁振英全城覓地建屋，但施政報告隻字不提新界丁屋政策。身兼行政會議成員的市區重建局主席張震遠受訪時指，政府需檢討丁屋政策，「早處理好過遲處理」，因為可以盡快釋放更多土地。但他強調不代表要剝奪擁有丁權的村民權利。<br>記者：譚靜雯</p><p>施政報告要求市區重建局加快重建步伐，張震遠接受訪問時稱，有能力「做多啲」、「做快啲」，今年最少啟動六個重建項目，包括「需求主導」、工廈。他又稱，市建局董事會去年已決定支持和配合政府政策，未來推出的項目可加入「港人港地」條款，「好多項目都適合做港人港地，只要喺地契加入條款，限制只可以出售畀香港人。」</p><p>新界丁權無限大問題一直備受爭議，政府已預留逾1,200公頃「鄉村式發展」土地，供原居民興建丁屋。張震遠認為需檢討丁屋政策，釋放更多土地，「需要搵一個時間開始檢討，因為丁屋政策無持續性，政府唔可能不斷提供一啲土地做丁屋，好多人𠵱家有丁屋權都攞唔到地起丁屋，我個人嚟講早啲檢討好過遲啲檢討。」政府提出檢討丁屋政策必引起原居民激烈反應，張震遠似為政府放風，他說檢討不代表要剝奪原居民權利，「唔代表要剝削有丁屋權利嘅居民，而且你有丁屋權一直享受唔到呢個權利亦都冇咩意義，如果搵到一個方案可以畀佢實現權利，唔使永遠喺度等」。</p><p>是否續任由政府決定</p><p>張震遠的主席任期將於今年4月屆滿，他指續任與否交由政府決定。他又稱，已制訂市建局未來的工作方針，假如他不獲續任也不會影響運作，「市建局未來幾年方針有持續性，唔係在乎我一個人，有好多有能力嘅人可以替代我，市建局管理層好能幹，我諗唔係我做可能完全冇問題。」<br>此外，發展局局長陳茂波昨出席論壇時被問到施政報告絕口不提丁權問題，「係咪鄉議局惡你哋就驚？」陳回應指「我哋唔怕惡人。」他解釋新界小型屋宇政策有需要檢討，但並非現時首要處理的事項。</p></body></html>