<html><header><meta charset="utf-8"><title>樓市專題：<br>施政報告冇料到<br>300萬盤瀕絕迹</title></header><body><h1>樓市專題：<br>施政報告冇料到<br>300萬盤瀕絕迹</h1><p>一如所料，施政報告冇出重招壓抑樓價。不合資格申請資助房屋的上車客，近兩周已出動睇樓，令各區睇樓量回升；不過，當你在港九新界行了一圈，你會發現300萬元以下的屋苑式物業，基本上只能在新界西北找到。又未夠窮申請阿公樓，又未夠錢買私樓，兩頭唔到岸的困局仍未改變。<br>記者：葉淑貞</p><p>施政報告前夕，各區價位企硬，平盤難求；施政報告公佈後，封盤情況持續，但反價加劇，尤其龍頭盤如太古城、第一城更甚。有業主臨場加幾萬，買家在情急之下，通常都會就範，而加價幅度由3至10%不等，故300萬以下的放盤，隨時絕種。提供蚊型戶的西環嘉輝花園，最細單位建築面積僅293方呎，過去一年升勢凌厲，300萬元以下如今已成絕響。</p><p>樓價跌唔落　租金見回軟</p><p>區內代理表示，二字頭單位已經絕迹，「上年已經好少，只有部份業主因為要套現換樓先至賣。」蚊型兼高齡的屋苑，建築呎價尚且高開逾萬元，要在市區尋找二字頭已近乎無望。要買平價、屋苑式上車盤，新界區成為唯一之選。<br>在大埔區搵樓的洪先生上周到太湖花園睇樓，「兩年前百餘萬都有得揀，𠵱家最低消費340萬元，仲係一個『殘、爛、散』單位！另一間，中層樓景，裝修破舊不特止，全屋地台都凹凸不平，唔知係咪結構有問題……總之係劣質單位，建築面積500餘呎，叫價380萬元，仲話鐵價不二！」數天後，洪先生被告知該340萬元「平盤」已被消化，下次請早。</p><p>大埔區翠屏花園、大埔中心亦有小量200餘萬元放盤，可以一吼，但洪先生就發現了一個有趣現象，「可能這類樓盤都被投資者買入，作長線收租，所以租盤都幾多，部份租金還平過以前，8000蚊左右都租到，與樓價不大同步。」<br>新界熱門上車盤沙田第一城提供細戶型（建築面積395方呎，實用284方呎），從來都是上車熱選，現時300萬元以下放盤只有4至5個，代理說：「放盤好少，有人傾都反價。二線的金獅花園、河畔花園尚有二字頭，大約有百餘個放盤，唔嫌細都可以考慮。」</p><p>新界單幢樓　最後上車盤</p><p>至於過去一年升勢凌厲的屯門及元朗，屋苑型物業升勢驕人，但平價單幢樓仍俯拾皆是，住在屯門單幢樓的周太說，她在97年以70餘萬買了個400餘方呎單位，已返家鄉兼升突，她笑說：「升到最後先至到我！不過都算好彩，我曾經以為會成世負資產。」300萬元以下在新界西北的選擇還是相當多，但如周太所言，單幢樓往往跌得快、升得慢，還有昂貴的交通費及時間成本，着實要慎重考慮。</p><p>置安心將成絕唱</p><p>前朝留下的「置安心」，在施政報告後安心上路，所預留之地皮將發展新居屋，換言之，短命種「置安心」將僅得兩個項目，分別為昨日截止申請的綠悠雅苑及沙田小瀝源。另外，施政報告亦提及公私營房屋的建屋目標，不過話明係「目標」，就要放長雙眼睇囉。</p><p>網民點評房屋政策</p><p>【公屋篇】興建連回收，每年2.2萬伙。<br>點評：有錢都唔好買私樓，點都要呃番層公屋！  蝗蟲國<br>【居屋篇】兩個月後賣貨尾，年推數千伙，包括大埔、鑽石山、彩虹及馬鞍山等原置安心地皮。<br>點評：變番正正常常居屋咪好囉，英國佬留落嘅好制度，加大白表額，大家都好。  fathoz<br>【房協篇】發展沙田土地，並於沙頭角建出租公屋，合共提供千伙。<br>點評：沙田都係得700個供應，咁有幾大作用吖？  didada<br>【造地篇】GIC地、新發展區、填海等造地建屋。<br>點評：冇好的人口政策，根本起乜新市鎮都係嘥氣。  akichan</p></body></html>