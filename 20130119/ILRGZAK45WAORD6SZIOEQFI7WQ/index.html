<html><header><meta charset="utf-8"><title>李嘉欣會金像影帝影后</title></header><body><h1>李嘉欣會金像影帝影后</h1><p>金像影帝艾德烈邦迪 （Adrien Brody）同影后希拉莉史雲克（Hilary Swank）前晚喺中環出席名牌Bulgari晚宴，兩人特別好傾，又齊齊玩電話。艾德烈拎住iPhone幫希拉莉影相，大會請來法國作曲家Jean-Michel Jarre兒子David Jarre表演魔術，佢喺李嘉欣身邊玩雙手變火，引到希拉莉即時狂影，David轉頭就變出紅玫瑰，𠱁到李嘉欣笑咪咪。李嘉欣指老公喺身邊，冇被影帝電暈：「同Adrien有傾偈同合照，佢同Hilary都冇架子。」<br>同場仲有韓國組合Wonder Girls成員惠林、楊婉儀同老公王瑞勳等，楊婉儀話出門口前細仔跣到流鼻血，即時送院。</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>