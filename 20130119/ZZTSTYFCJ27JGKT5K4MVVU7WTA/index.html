<html><header><meta charset="utf-8"><title>樓民講場：<br>市區起資助樓　絕不公義</title></header><body><h1>樓民講場：<br>市區起資助樓　絕不公義</h1><p>公屋與居屋，是資助房屋。資助是要錢的，錢從何來？其中主要來源是賣地給發展商起私樓，再賣畀私樓業主，仲有利得稅、薪俸稅、印花稅等等，付出者絕大部份都是私樓業主。<br>住資助房屋是受助者，私樓業主是供給者。請問，如果受助者平價、免費住市區靚地，供給者貴價、全價住次一級地區，這公平嗎？公義嗎？<br>舉個例，你個個月捐助中國山區兒童，是因為佢哋窮，你想幫助佢，但如果山區兒童比你住得好、食得好，出國旅行多過你，你還會捐助嗎？<br>幾多公屋、居屋居民，一年去幾次日本歐洲，食好用好，你睇吓領匯屋邨商場，加晒價都咁旺，就明白了。私樓業主花錢反而好慳，因怕冇錢供樓，會俾銀行收樓；但公屋居民冇錢交租，會俾人趕走嗎？<br>起公屋冇問題，但在市區起，就不合理，因為市區地賣畀發展商，更有經濟效益。<br>用50億可在市區起1萬個公屋單位，或在新界遠少少的地區起5萬個。邊樣好？幫5萬個家庭還是幫1萬個好？寧願起1萬間市區而唔想起5萬間新界的人，講到尾都是想自己住市區公屋，即係自私，佢哋又有乜資格話業主自私？<br><br><br>無樓無尊嚴（摘自香港討論區）<br><br>　<br>本欄園地公開，歡迎各界來信，以450字為限，請電郵至mailto:Business@appledaily.com，註明《家》樓民講場，請留聯絡電話。編輯保留文章的刪減權。</p></body></html>