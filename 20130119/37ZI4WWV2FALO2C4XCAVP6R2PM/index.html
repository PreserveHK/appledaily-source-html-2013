<html><header><meta charset="utf-8"><title>林峯維護吳千語　真情流露</title></header><body><h1>林峯維護吳千語　真情流露</h1><p>林峯被指以月租8萬築愛巢，與緋聞女友吳千語過半同居生活，林峯昨日與徐子珊出席手錶活動時，雖然否認同居，但句句都對吳千語呵護備致，真情流露。林峯另一緋聞女友陳嘉桓則表示不會致電八卦，但暗寸有人想將戀情收埋。<br><br>有傳林峯與吳千語合作電影《男人如衣服》時擦出愛火，有指林峯獲頒最受歡迎男歌星時公開多謝的BB是吳千語，同時又以月租8萬元在麥當勞道租一單位與她半同居。<br>林峯昨日與徐子珊在旺角出席手錶旗艦店開幕，主動提及同居報道內的住所相片，他表示：「唔知乜嚟，好多謝幫我演唱會爭取曝光率，但我唔要呢啲宣傳。我都做過新人，唔好咁寫，扭曲咗會好慘。」是否要維護吳千語？林峯認為新人總有不好的新聞，社會應有更多正能量：「有時報道手法唔好，令我哋都唔知發生乜事。」</p><p>自認睡姿好Chok</p><p>問林峯會否致電吳千語？他說：「佢應該明白，如果撞到會講唔好意思。」講到吳千語曾爆他睡姿好chok，林峯笑說：「藝人唔夠瞓會喺片場爭取休息時間，佢有問我點解我可以瞓到唔郁，因為我為咗多少少時間休息，怕整亂個頭，所以習慣咗瞓得四平八穩。」跟吳千語是甚麼關係？林峯說：「大家係好朋友，唔好再問。」對於他提及的BB，林峯解釋是家中其中一位成員而已。至於有指《2013我愛HK恭囍發財》因批文問題要延遲兩星期才可在內地上映，子珊坦言未有聽聞。<br>林峯另一緋聞女友陳嘉桓昨在大埔林村許願樹拍有線賀年節目，對於林峯與吳千語半同居，她說：「哦！係呀！如果娛樂圈有多啲喜事係好，因為去年有好多唔好事，有好多人離婚、分手，如果身邊人見到佢哋幸福最好，最緊要自己唔好爛桃花！新一年都驚自己有爛桃花。」會否致電林峯八卦，她笑說：「吓！打畀佢？人哋想收埋梗係唔想俾人知㗎喇！唔好去揭發人嘛！」<br>採訪：黃曉妍、楊潔雯<br>攝影：陳慧安</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>