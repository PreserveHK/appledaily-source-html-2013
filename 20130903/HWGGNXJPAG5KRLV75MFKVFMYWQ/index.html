<html><header><meta charset="utf-8"><title>長者教後生畫公雞碗老少共融搞創作　提倡文化傳承</title></header><body><h1>長者教後生畫公雞碗<br>老少共融搞創作　提倡文化傳承</h1><p>【蘋果基金撥款】<br>家有一老，如有一寶！保良局周鴻標老人日間護理中心舉辦「長青齊畫豐盛人生」計劃，獲蘋果日報慈善基金撥款近9,000元推行，以「昔日的衣、食、住、行」為題，由身體屬中度至嚴重缺損的老友記帶領青少年義工，齊齊構思及「落手落腳」製作藝術品，盡顯長青共融一面。<br>記者：李錦欣</p><p>老友記及來自專上學院的義工共40名，以一對一的方式分成四小組，每組負責「衣、食、住、行」其中一個範疇。該中心主任馮嘉雯表示：「平時活動多數係青年教長者用電腦，但今次呢個計劃希望以老友記做主導，由長者教青年，例如教後生仔畫公雞碗同寫毛筆字。」</p><p>透過合作交流經歷</p><p>負責「食」的Tony（78歲）和Spring（27歲）選擇以「公雞碗」作主角，「因為公雞碗生活化又有代表性」。他們更以各種豆類作材料，逐粒貼到畫紙上，心思滿分。<br>謙稱自己「一世牛命」的Tony，曾在不同國家的出入口貿易行工作多年，常到外國公幹，「以前淨係識得搏命做」。在旁的Spring立即踢爆Tony原來精通英文、德文及法文，真是深藏不露！Spring稱讚道：「想當年佢（Tony）由內地嚟香港，之後不斷進修學外語，好上進。」<br>Spring續指，社會上老友記的形象較刻板或教育程度低，「係班老人家奠定香港今日嘅地位，每個人都會有值得分享嘅故事，今次活動可以同長者傾偈、合作，透過佢哋嘅回憶，當中聽到好多人生經歷」。Tony也感謝眾多義工願意一同玩樂，「佢哋整作品時幫咗好多」。<br>性格內向的八旬洪姐和阿貞（24歲）則負責「衣」的部份，她們選擇以布碎拼貼成舊衣，懷舊味濃。寡言的洪姐也難得「大開金口」說：「好少見後生仔，一班人一齊整嘢好開心！」正在大專院校修讀長者服務的阿貞表示活動獲益良多：「自己同老人家親身接觸之後，當中了解佢哋嘅能力，例如節奏會慢少少，設計比較啱佢哋嘅活動。」<br>「衣、食、住、行」四幅作品現已拼湊成一間屋，並展示在該中心門外，中心將印發500份特刊派發予區內長者，讓社會人士感受兩代互融及文化傳承！<br>「社福機構專戶」捐款編號：S0006<br>網上捐款： http://charity.appledaily.com.hk/donate </p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0006">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0006">捐款記錄</a></div></p></body></html>