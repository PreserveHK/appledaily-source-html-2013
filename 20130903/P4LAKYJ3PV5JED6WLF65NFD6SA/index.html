<html><header><meta charset="utf-8"><title>3D掃描製中巴模型</title></header><body><h1>3D掃描製中巴模型</h1><p>【本報訊】80後的阿棋和阿業，年紀輕輕已坐擁五部熱狗巴士，「特別鍾意80、90年代嘅香港，買唔到幢樓更買唔到條街，於是買巴士，承載咗好多香港人嘅回憶」。15年前，中巴敵不過地鐵挑戰黯然退場，遺下1979年英國廠商為香港度身訂做11米長雙層巴士Metro Bus，其中39架已遭劏車厄運，餘下最後一部被他們救回，珍而重之。早前他們借出愛車作立體掃描，製成1：76模型，「將來零件老化、爛咗，仲有一個紀錄，有機會仿製番」。</p><p>鼓勵港人發揮創意
</p><p>集體回憶隨歲月消逝，有心人運用3D掃描及打印技術複製舊日物件，永存歷史。負責掃描Metro Bus的先科機械負責人馮兆恆指，初時曾面對技術樽頸，最後首次結合兩款3D掃描機FARO 3D及ARTEC 3D，前者記錄巴士框架，後者補漏記錄細節，連同後期製作共花30小時。<br>Metro Bus模型將與大哥大、紅色郵筒等經典同於「We Print Originals 3D」展覽展出。策展人AllRightsReserved創作總監林樹鑫希望藉此鼓勵港人發揮創意，「唔只保育，更重要係啟發，將舊嘅事物再次重現」。</p><p>We Print Originals3D重塑經典展覽詳情︰</p><p>日期︰2013 年9月5日至9月18日（9月9日休息）<br>地點︰尖沙嘴漢口道Adidas旗艦店<br>時間︰早上11時至晚上10時<br>備註︰展覽期內於Adidas消費滿3,800元可獲掃描肖像人偶一個；另外，凡捐款50元予願望成真基金，即可體驗掃描過程，將相片上載至facebook及Instagram有機會獲贈人偶<br>資料來源：策展單位All Rights Reserved</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>