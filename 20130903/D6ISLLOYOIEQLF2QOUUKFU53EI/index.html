<html><header><meta charset="utf-8"><title>無綫曾提醒港姐忌談政治</title></header><body><h1>無綫曾提醒港姐忌談政治</h1><p>【特稿】<br>賽前大熱門陳凱琳5歲移居加拿大，於擁有民主選舉的國家成長，畢業於名校西門菲莎大學（Simon Fraser University），居於九龍塘市值過億獨立屋的她，曾指自己是生於中產家庭。她的母親是DJ車淑梅的好友，車淑梅賽前更在facebook為世姪女拉票。</p><p>「鬼妹仔」陳凱琳自小便「浸鹹水」，5歲移居加拿大，名校西門菲沙大學傳理系畢業，做過兼職售貨員及侍應，講得一口流利英語，在比賽前已被指十分「搶鏡」。<br></p><p>袁彌明：自我審查好無恥
</p><p>前港姐、敢於批評無綫的人民力量主席袁彌明指，陳凱琳的言論相當普通兼溫和，認為無綫新聞部這樣也要封殺，實在過於保守：「無綫唔可以雙重標準，為咗要宣傳港姐，整個普選，但選咗出嚟，個港姐話叫特首聽民意，無綫就自我審查，真係好無恥！」<br>袁彌明憶述，2005年參選港姐時，無綫多番提醒她們，要切忌談論政治和宗教議題，以免惹起爭議：「但係佢（陳凱琳）係市民選出嚟，記者問佢普選問題，係好正常。冇理由民選港姐就得，講政治就唔得，選舉就已經係政治㗎啦。」<br>袁又指，陳凱琳如果受訪時不想作政治表態，大可詐儍扮懵，但她認為港姐也是「打工」，應享有言論自由：「有民主嘅社會，好多明星都唔怕表達自己嘅政治立場，TVB再咁保守，真係跟唔上時代，無綫會被淘汰。」<br>袁彌明相信，無綫現時也怯於網民反彈，故不會與有17萬投票支持陳凱琳的觀眾為敵，加上陳凱琳的言論溫和，相信她不會有太大的麻煩。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>