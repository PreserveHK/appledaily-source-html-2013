<html><header><meta charset="utf-8"><title>港姐撐普選　TVB630無播</title></header><body><h1>港姐撐普選　TVB630無播</h1><p>【本報訊】無綫電視前晚出爐的「普選」香港小姐冠軍陳凱琳，昨接受無綫新聞部訪問時，被問及對普選特首的看法。該段題為「陳凱琳握17萬選票撐普選 促特首聽民意」的訪問，原安排於昨晚六點半新聞報道播出。但據了解，無綫新聞及資訊部總監袁志偉因不滿訪問「搞到咁政治化」要求抽起。學者及議員認為無綫新聞部過份敏感。袁接受查詢時反問：「香港小姐一定要播㗎咩？」<br>記者：陳凱迎　姚國雄</p><p>昨午無綫安排得獎港姐見傳媒，無綫新聞部由記者劉芷欣訪問陳凱琳。訪問中陳凱琳先表達自己獲投票選為冠軍的感受：「畀人睇到係好公平，就係香港小姐梗係由香港人選番出嚟，所以我覺得係啱嘅咁樣做，同埋個個人都覺得呢個真係名副其實，係我哋想選出嚟嘅香港小姐。」<br>然後記者的旁白問到，領導香港的特首又應否全民投票選出？旁白引述陳稱，她認為選特首是較複雜問題，她留意到多了要求普選特首的遊行，政府應多聽民意。</p><p>「𠵱家係適合時候做嘢」</p><p>播出的訪問中，未見陳直接說出支持普選特首，片段中她說：「始終你做緊嗰個position（位置）嘅時候，你都唔會想話個個人係針對你、反抗，你都會想滿足到佢哋嘅需要。我覺得𠵱家都係個好適合嘅時候去開始做啲嘢，正如我頭先提過，真係開一啲會議，大家可以一齊傾偈，畀一個環境，啲人覺得好安全，可以畀我真係發揮到我啲嘢，而你係真係聽緊我講。」<br>相關報道於昨午約3時開始在互動新聞台播出。據了解，袁志偉約於昨日近6時步出自己的房間，走向編輯部大聲質問有關港姐的訪問：「點解要搞到咁政治化？」他當時語氣嚴肅，下令「如果係咁呢，咁就唔好出啦。」</p><p>袁志偉：一定要播咩？</p><p>無綫6點半新聞播出港姐冠軍的訪問，可說是新聞部的「傳統」。據悉，有關訪問原計劃於昨日6點半新聞報道的尾段播出，卻因為袁的不滿，被調至「dead row」，即若節目超時，便不會播出。結果，昨日的6點半新聞報道，的確沒有播出相關訪問，但無綫新聞的網頁上，仍可收看該段報道，報道題目為「陳凱琳握17萬選票撐普選 促特首聽民意」。<br>本報昨晚就事件向袁志偉查詢，袁只表示：「嘩！香港小姐一定要播㗎咩？唔係個個時段都要播架嘛，《東張西望》大把啦，呢啲個個時段都唔同㗎啦」，然後掛斷電話。無綫發言人只以編輯自主回應。晚上11時新聞則足本播出訪問。<br>曾任無綫電視記者的立法會議員毛孟靜認為，陳的訪問倘因涉及普選而被刻意抽起，無綫新聞部未免過份敏感，「因為佢（陳凱琳）由10幾萬人選出嚟，個特首就只得689票，呢啲字眼係咪會激怒龍顏？」浸會大學新聞系助理教授杜耀明則認為，無綫應解釋為何主要時段無播出相關訪問，「令人覺得係自我審查，無綫諗到用呢個噱頭（普選港姐），記者就應該會諗到咁問，觀眾都有興趣知道答案」。<br>無綫前晚舉行的《2013香港小姐競選決賽》，賽制以大會評判評分及觀眾投票各佔百分之50，選出三甲，結果冠軍陳凱琳獲17萬多票。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>