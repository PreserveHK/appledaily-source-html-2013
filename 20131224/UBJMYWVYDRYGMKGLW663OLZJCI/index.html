<html><header><meta charset="utf-8"><title>馮仁昭四圍超：寸嘴Barbie　倒奶求愛 - 馮仁昭</title></header><body><h1>馮仁昭四圍超：寸嘴Barbie　倒奶求愛 - 馮仁昭</h1><p>寸嘴Barbie夏尉喻因為成日騷逼爆上圍太過搶鏡，結果疑激嬲監製伍健雄，禁止佢再宣傳《喜愛夜蒲3》，咁佢惟有專注其他工作，前日佢跟同公司嘅文凱玲（Connie）及石天欣喺旺角開party，同五、六十個fans預祝聖誕兼Barbie下月1日同補祝Connie上星期四（19日）嘅生日。</p><p>吼實富二代
</p><p>Barbie着上火辣紅色低胸裙同fans玩遊戲，同男fans綁手一齊畫聖誕卡，Barbie忍唔住俯身晒36G巨胸，又親手喺fans身上印有自己英文名嘅bling bling紋身。Barbie對住Barbie公仔蛋糕許願：「希望有事業又搵到愛情，之前傳嘅富二代男友其實都只係朋友，溝通中、認識中，佢哋都好好人。」<br>講到被禁宣傳，Barbie無奈話：「我諗係我連累埋Connie都冇得宣傳。」Connie唔信其他女演員投訴：「拍時大家好開心，不停問雨僑化妝心得，𠵱家都失望。」Barbie話打算創業：「同朋友入咗隻用特別物料製造高踭鞋，準備搞網購，仲送咗對畀Connie等佢做生招牌。」<br>撰文：馮仁昭</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/ </p></body></html>