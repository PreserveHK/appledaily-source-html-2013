<html><header><meta charset="utf-8"><title>柏德力炸魚當娜蛋糕 - 鄧達智</title></header><body><h1>柏德力炸魚當娜蛋糕 - 鄧達智</h1><p>Patrick太太Donna家弄蛋糕好吃無倫，清蛋糕尤其冇人同。剛下機送我們大大一個，早、午、晚三餐不消天半吃光了；讚不絕口！<br>他們Blue Water山頂大宅錦鯉池裏巨型錦鯉羣色彩斑斕靚絕同儕；大片後園花、菜、果物豐盛。<br>每年幾次遊船河，飛來飛去香港大陸幾大洲遊遍……五年前，下決心退休，便悠閒去了。二人相當青壯，起碼未有三高，天天跑步，孫子快兩周歲咯。<br>Patrick老家深圳河對岸皇崗，當地大姓，莊！自少元朗長大，課後在創先河，「龍子」茶樓／餐廳，一邊一盅兩件；一邊咖啡蛋治沙拉意粉，還有今天吃到的鬆化馳名蛋撻。也曾龍珠島昔時名人陳日新旗下餐廳從打雜到威打；廚房洗禮過得以持證專職注明不用當黑工來英從洗大餅發芽菜炸春卷炸雜水底下粉橋一直二廚大廚到樓面。幾年內才二十出頭，炸粉橋精工隨便高過一般天婦羅，粉漿下面明蝦肌理清楚。即開店賣英國馳名世界民間美食Fish  &amp; Chips；曾有食家叫他家的出品 Tempura Fish  &amp; Chips！簡直一流貴氣平民價，在倫敦東區賣通行，未知當年戴安娜到東邊找老友記Jimmy Choo 度腳訂鞋有否途經打包回肯盛頓宮跟威廉哈里同歡？從糕點餅食水平看Donna，肯定賢內助；10歲隨家人赴英，換了一般除滿口Cockney「我鬼妹嚟㗎……」一無是處。一兒兩女人人專業，偌大家園井井有條，兒子婚禮中西禮餅親自焙弄，人客吃過除了讚，追問那家名店出品？方知奶奶廚房Home made；眾人追落柯打，更有發展商打主意邀同開發，隨時唔聲唔聲晉身倫敦隱姓埋名Ms. B！<br>只當生活細藝娛己娛朋，絕不沾染生意。<br>Patrick常說；閣下真幸福，讀書多。<br>首先，在下讀書不多。<br>屁！病壞書生讀多兩個字，巴滋閉；文人相輕不平衡心理居多。<br>他的英語發音，跟我短信往來英文文法；相比目下不少大學生強勁許許許多！</p></body></html>