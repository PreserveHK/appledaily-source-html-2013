<html><header><meta charset="utf-8"><title>食慾之秋</title></header><body><h1>食慾之秋</h1><p>秋天值得人期待，皆因這是農作物收成的季節，而秋風送爽的天氣，也正好令人食慾高漲，所以日本人又叫秋天做「食慾之秋」。過慣都市生活的香港人，很難有機會體驗秋收的喜悅，飛一趟參加外地的秋收慶典吧，屬於秋天的豐盛滋味，哪會只得臘味？<br><br>撰文：劉連<br><br>（部份圖片由有關機構提供）</p><p>台東：金城武撐池上米</p><p>香港人不吃香港米，台灣人就愛死台灣米，連金城武早前去台東拍廣告，𡁻完幾日便當，都不忘托三幾包米返去畀阿媽做手信，就知台灣米令人食過翻尋味。獲巨星眷顧的米香滋味，叫池上米，產自台東縣池上鄉，昔日日治時代，台灣子民都端出池上米進貢日皇，故又名皇帝米。話說每年收成季，池上稻田搖曳一片金黃，背靠翠綠山脈，畫面好不動人，於是就有熱心團體，09年開始以池上稻田為Backdrop，邀請各地藝術家在田上載歌載舞、彈鋼琴、演奏管弦樂，2012年表演嘉賓有當代知名舞團優人神鼓，今年，連國寶級的雲門舞集都出動了，可見池上米面子有多大。<br></p><p>藝術餵飽對眼，身處稻田，當然不忘餵飽埋個胃。一連兩日秋收節，同場開放免費入場的市集，賣你見過及未見過的台灣農作物與點心。靚米，買回家煮是一途，或乾脆幫襯當地馳名的池上飯包（即便當）。食完或會惆悵、返港鬱悶，唔明點解香港茶餐廳啲爛鬼飯盒乜都冇夠膽收人50蚊！</p><p>2013池上秋收稻穗藝術節</p><p>日期：11月2日至3日<br>地點：台東縣池上鄉天堂路稻田區（錦新三號道路）</p><p>池上好市集</p><p>日期：11月2日至 3日<br>地點：池上鄉萬安村1鄰5之2號萬安國小籃球場<br>網址： http://www.lovelytaiwan.org.tw </p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>