<html><header><meta charset="utf-8"><title>$230叮二人大餐　咖喱舔舔脷</title></header><body><h1>$230叮二人大餐　咖喱舔舔脷</h1><p>電影《春嬌與志明》中，張志明對7仔的叮叮肉醬意粉情有獨鍾，但不少人聽到叮叮兩個字，已認為它又乾又䊹，耍手兼擰頭。現在叮叮食物層出不窮，在家等兩三分鐘，即可品嚐熱辣辣大餐，原來也竟能享盡口福。今次搵了飲食達人試食，勢要同叮叮食物平反！<br>記者：何嘉茵　攝影：許有達、蔡家輝、陳永威、劉永發<br>場地提供：Ocean Three</p><p>泰國印度情調　咖喱夠水準</p><p>叮叮美食，已不只粥粉麵飯點心，要來一頓得體的晚餐，絕無難度，先介紹充滿泰國及印度風味大餐！這餐包括有泰菜代表冬蔭功及炸魚餅，和印度的紅咖喱雞、香米及奶油米布甸。今次找來朗豪酒店The Place的Chef Andrew做評判，作為大廚，他笑言平時反而食得簡單，一星期會食一次微波爐食物，可算是叮叮食物的專家。<br>Andrew先舀起冬蔭功，內裏有數隻蝦及小量香茅，嚐一口，他眼睛一咪說：「這湯鹹到不得了，香料不夠，無蝦味、無椰香。」再夾起同品牌的魚餅，蘸上附送的甜酸汁，點一點頭似乎對路，「魚餅微辣，咬落煙韌，同當地街邊的煎魚餅頗近似，很有泰國風味。」煮印度咖喱講究香料份量、熬煮時間，要自行烹調，談何容易，Andrew卻對Marks &amp; Spencer的印度式紅咖喱雞讚不絕口，「咖喱香料落得足，質稠味濃，拌印度米最好，有餐廳七成水準。英國有不少印度人居住，當地出品的印度食物好有水準，好似奶油米布甸，味道似牛奶麥皮，與之前印度廚煮給我食的很相似。」</p><p>評判 Chef Andrew@The Place</p><p>擅長西餐外，因經常和來自印度及東南亞廚師交流，對當地食物很有心得。</p><p>花費：$226</p><p>b. Marks &amp; Spencer食品專門店（2922 8061）<br>灣仔告士打道88號其昌中心地下B舖<br><br>d. city'super（2234 7128）<br>中環國際金融中心商場1041-1049店</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>