<html><header><meta charset="utf-8"><title>愛爾蘭：豈有蠔情似九月</title></header><body><h1>愛爾蘭：豈有蠔情似九月</h1><p>對於揀生蠔，假如閣下一無所知，那就別計較產地，先看月曆：外國人有云，蠔到「R」月份外肥，即英文發音有R音的幾個月份（即九月至四月），相當於北半球的冬季。由是，踏入九月，蠔季開鑼了。食蠔，你未必最愛來自愛爾蘭的，但若要揀一個蠔節去玩，愛爾蘭那一個公認最有Heart最熱鬧。</p><p>每年九月最後一個周末舉行的Galway International Oyster &amp; Seafood Festival，曾被《Sunday Times》選為全球12大騷之一，威過港姐選舉多多聲。為了冠冕堂皇地慶祝肥蠔回勇，蠔節精選活動包括國際開蠔大賽、生蠔小姐競選、盛裝大巡遊等等，唯一缺點是入場費逐個活動計，例如去睇開蠔大賽，入場費70歐元，包生蠔半打，唔夠食請自行補錢柯打。一心想去喪食生蠔自助餐者，留港消費比較實際。</p><p>59th Galway International Oyster &amp; Seafood Festival</p><p>日期：9月26日至29日<br>網址： http://www.galwayoysterfest.com </p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>