<html><header><meta charset="utf-8"><title>新城嫂爭寵　踭上位</title></header><body><h1>新城嫂爭寵　踭上位</h1><p>舊鞋着厭着舊丟掉，貪新厭舊換新歡，不只是男人之常情。嗱！以上絕無影射之成份，只是想說靚嘢當前，男與女一樣會意亂情迷，好似從北京空運到港的新聞人物新城嫂葉熙祺，目的不只是攻城，而是想試試秋冬心頭好。<br>撰文：成繩　攝影：潘志恆<br>化妝：Michelle Tong@dO.diD.doNe<br>髮型：Daniel Cheng@Chin.G<br>場地：King Ludwig@名店坊</p><p>新一代城嫂</p><p>童話故事中灰姑娘換上玻璃鞋即變公主，如今女星靠搭上天王一升「嫂」字輩，立刻聲價十倍。將新城嫂葉熙祺（Anna Kay）比喻作灰姑娘實在屈就了她，畢竟她於日本發展近兩年，去年更擔任日本時裝雜誌《CanCam》封面女郎，成為首位簽約的中國模特兒，更與樂基兒並駕齊驅成為資生堂Tsubaki洗頭水代言人，萬千寵愛在一身，發展甚至直逼Angelababy，只是香港一站未有時間多作發展。自從搭上城城的快車，知名度飆升之快好比法拉利，伊人更認身價急升三成，名導演劇本等住送上，上位指日可待。作為新一代「城嫂」，當然具備先決的甜美條件，攝影師激讚眼好大腿超長，難怪2012年獲《CanCam》睇中。「（當時）知道被揀中，好興奮，以為發緊夢！好開心可以喺日本發展，可以認識到好多自己學生時代開始就鍾意嘅偶像。」同山下智久和師姐渡邊知夏子成為朋友，更是Bonus。</p><p>窩釘是新歡</p><p>近期忙於留在北京拍戲，久別東京，未有空閒到往日最愛流連的澀谷109掃貨，作為潮模仍要保持潮流觸覺，「《CanCam》是主打20至26歲的女仔，風格偏向斯文女仔，好多花花、粉紅色，好公主，唔似《ViVi》咁Sexy咁調皮。」衣着偏甜美Girly Style的她買衫首選有蝴蝶結的，硬朗元素如Navy Style和迷彩亦鍾情。問到Fashion Tips，她說：「今個秋冬，窩釘的鞋與帽潮流一定會持續。」難怪芸芸靚鞋中，她對Millie's的墨綠色窩釘Loafer一見鍾情，穿上後唔捨得除還着住走。「對鞋Cute得嚟有個性，感覺很具殺氣！」其實Millie's今季運用大量Stud and Spikes點綴各款鞋，Loafer、Boots、高踭鞋全部僭建Punk味，與Christian Louboutin出品一樣型格中又型又有女人味。</p><p>Shoplist</p><p>a. Millie's（2834 7838）<br>b. D-mop（2840 0822）<br>c. Magenta（2972 2029）<br>d. Pink Martini（2574 1498）<br>e. Zara（2506 0070）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>