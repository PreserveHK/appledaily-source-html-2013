<html><header><meta charset="utf-8"><title>中環迷你裙：千萬金叵羅生意 - Samantha</title></header><body><h1>中環迷你裙：千萬金叵羅生意 - Samantha</h1><p>威廉王子與凱蒂的寶貝剛滿月，英國傳媒搶住追訪凱蒂極速收身之謎，英商家則忙住打中國主意，上周英國領事館在本港舉辦嬰兒用品展，Samantha早前在本欄提到的英皇室御用Silver Cross亦隆重登場。<br>至於嗰架同英國豪華跑車Aston Martin合作，全球限量生產200部的嬰兒戰車，本港20個限額只賣剩5部，索價3.4萬元，聞說吳彥祖及陳小春都追捧，呢個價算有商業道德㗎喇，大款落嚟買個袋都唔止3幾萬。<br>強國家陣有成千上萬好似Jayden、Triston呢啲富豪級金叵羅，佢哋追捧呢啲尊貴品牌時，其實好可能順便畀錢好孩子（1086）使，官方網站介紹指，他們有同Silver Cross、本港好多媽咪都用的Mothercare、同埋其他著名品牌Safety 1st和Quinny等合作，舊年他們的代工設計生產佔收入逾七成。<br>全球最大嬰兒推車供應商的好孩子，申請專利數量達5,800項，堪稱全球第一，受累歐美銷售麻麻，中期純利按年減少3.5%至9,700萬元，不過佢哋毛利率大幅改善至23.1%，加埋近月海外定單較上半年大幅好轉，可博復蘇概念炒上。</p><p>Samantha<br>本欄逢周一、三、五刊出</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>