<html><header><meta charset="utf-8"><title>三太封口女兒戀事四太叫超盈拍拖</title></header><body><h1>三太封口女兒戀事<br>四太叫超盈拍拖</h1><p>賭王何鴻燊今個月25日92歲生日，慶祝活動月底才正式開始，何家各房現已密鑼緊鼓準備節目，三太陳婉珍及四太梁安琪昨日分別出席活動時，透露已為賭王準備生日禮物，但都大賣關子不講是甚麼禮物。</p><p>梗送賭王肉咀</p><p>沙田馬場昨日舉行莎莎婦女銀袋日活動，邀得四太梁安琪與兒子何猷亨、張梓琳、高海寧、朱晨麗和松岡李那等出席活動。四太表示賭王生日會與朋友吃飯慶祝：「超欣都會返嚟㗎。生日禮物我買咗，唔知佢鍾唔鍾意。」會送肉咀？她笑謂：「呢個梗啦。」四太又指賭王身體OK，而且有很多朋友祝福。至於經常跟林建岳女兒林愛兒出雙入對的大女超盈是否有新歡？四太說：「希望啦。」<br>同場的朱晨麗解釋無綫月曆的擘髀甫士，是樂易玲提議：「樂小姐叫我試吓踢，自己都用膠紙貼住裙尾，唔係PS㗎。」<br>三太陳婉珍則在沙田出席單車慈善賽，自言踩單車唔叻的她甜笑說：「試過同何生喺日本東京踩單車。」提到賭王的生日禮物，她說：「準備好，不過唔講你哋知，係關於佢嘅嘢。」三太表示仔女會齊齊與賭王食飯慶祝。超雲是否有新戀情？三太謂：「冇呀，隨緣啦，佢都有自己嘢忙。」<br></p><p>啟剛未改B名</p><p>同場的霍啟剛大談湊B經，他指仍未改好名：「我都有唔啱，正式要42日登記個名，不過我仲未登記。」啟剛爆父親霍震霆緊張孫仔名字，要查字典研究。他現時已熟習湊B：「晚晚都4、5點起身，因為BB瞓我哋房，我同晶晶一齊做，多咗個黑眼圈。」他指晶晶餵人奶好辛苦，笑言戒夜奶遙遙無期。至於晶晶是否已回復運動員身形？啟剛說：「辛苦過做運動員，不過囝囝隻腳幾大力，腳撐撐，有運動員天份。」<br>採訪：譚倩宜、卓寶花<br>攝影：陳俊強、陳順禎</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>