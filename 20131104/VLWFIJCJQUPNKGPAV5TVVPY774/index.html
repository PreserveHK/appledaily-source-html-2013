<html><header><meta charset="utf-8"><title>中環在線：財爺網誌　講「狂炸政總」 - 李華華</title></header><body><h1>中環在線：<br>財爺網誌　講「狂炸政總」 - 李華華</h1><p>財爺曾俊華噚日喺網誌寫到，對上一個周末政總充滿火藥味，講嘅唔係HKTV單嘢，而係《變形金剛4：滅絕紀元》嚟咗香港拍攝，製造咗狂派炸政總嘅經典場面。財爺仲自爆，當年都送過博派玩具畀阿仔，日後先發覺原來變形金剛係林健鋒議員家族嘅永和實業製造。<br>近年中國國力崛起，令唔少西方電影人都過嚟香港同內地取景，想借機打入大中華市場，最近就輪到變形金剛。呢套戲早前仲去過北京取景。<br>變形金剛團隊上完京，就輪到本港嘅財金官員。財爺曾俊華今日就會同埋財經事務及庫務局局長陳家強、金管局總裁陳德霖訪京，會見國務院港澳辦公室、發改委、人行、中證監、中銀監、中保監同國資委，咁大堆頭唔知人民幣每人每日兌換上限的提高，今趟會否傾掂呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>