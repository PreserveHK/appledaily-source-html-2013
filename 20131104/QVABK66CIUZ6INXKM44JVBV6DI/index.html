<html><header><meta charset="utf-8"><title>趣趣地：赫特被雪藉口係小休</title></header><body><h1>趣趣地：<br>赫特被雪藉口係小休</h1><p>曼城前日喺英超大炒諾域治7粒後，家陣同車路士喺足智彩，同以3.2倍成為冠軍熱門。赫特（圖）因對車仔時犯大錯而喺呢場波被雪，俾彭迪利蒙搶走咗正選，領隊比歷連尼話唔知赫特幾時先會重返正選，但就表示呢位英格蘭國腳之後一定會好勤力練習，同埋踢番之前兩年嘅水準。比帥仲話赫特嘅問題唔係一朝一夕而成，其實犯錯咗好耐，所以好需要小休。我求大俠都希望赫特可以喺藍月亮盡快搶番正選，若然唔係，佢喺三獅嘅1哥位，隨時要讓埋俾些路迪門將費沙科士打。</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>