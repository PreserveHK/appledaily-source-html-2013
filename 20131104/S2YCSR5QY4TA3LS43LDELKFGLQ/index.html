<html><header><meta charset="utf-8"><title>技癢開戲　擬拍溫拿那些年</title></header><body><h1>技癢開戲　擬拍溫拿那些年</h1><p>【後台強大】<br>《殭屍》一片叫好叫座，對闊別影壇20年的陳友來說，無疑是一口強心針，當年演而優則導，今日技癢，可以理解。「我想拍溫拿嘅那些年，已經寫咗個初步大綱……」故事以溫拿五虎為骨幹，但更想宏揚那些年的香港精神，但更重要是有強大的後台。</p><p>星美戲院多渠道闊</p><p>「勤+緣同我過往做嘅嘢好類近，仲有個好好嘅單一大股東星美（198），拍戲最緊要有渠道畀觀眾，星美有咁多戲院，呢個我係有憧憬嘅！」<br>陳友說，以前夾band是感性，做生意是理性，到了現階段，他希望感性和理性並存。<br>至於溫拿的那些年到底是甚麼回事？陳友說，一幫人在天后長大，終日流連海傍的石壆，望着港督的船（慕蓮夫人號）、看着渣甸鳴炮，但見不到將來，「我哋嗰個年代無ICAC（廉署），黑社會同差佬都好近，有前輩同我講，話打band好過打交，畀個後欄我哋夾band」。<br>很快，一幫人清晰肯定自己的理想是夾好隊band，「個天其實定好晒條路畀你，凡事用心做，咬緊唔放，就搵到目標。」誠如陳友所說，他們達到目標，而且還成功，溫拿叱吒一時後，成為華人樂隊的典範，四十多後的今日，仍未拆夥。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>