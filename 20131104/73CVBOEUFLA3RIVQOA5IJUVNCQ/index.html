<html><header><meta charset="utf-8"><title>不屑擦內地鞋舉報異己阿澤鬧溫兆倫：X樣</title></header><body><h1>不屑擦內地鞋舉報異己<br>阿澤鬧溫兆倫：X樣</h1><p>近年轉戰內地的溫兆倫，繼上月無厘頭在微博表示希望被香港傳媒封殺後，日前他又在微博發表愛國論，甚至將反愛國言論「連人帶IP」向內地有關部門檢舉，惹網民狂轟，就連杜汶澤也不屑溫兆倫勁擦內地鞋，前晚在facebook爆粗鬧爆溫兆倫說：「X樣」。被指貌似溫兆倫父親的阿澤，昨日在電話中還抵死來個教仔論：「如果我係佢老竇，我星佢兩巴啦。」</p><p>昔日在無綫劇《義不容情》飾演奸仔丁有康而奸出位的溫兆倫，近年絕迹香港娛樂圈，把陣地轉移北上，幾乎已變成強國人的他，連微博也變成愛國陣營，日前他在微博發表愛國論，呼籲網友包容「祖國」缺失之餘，同時對網友的「反愛國」言論，更連人帶IP向內地相關部門舉報，結果惹來網民和各界人士狂轟。</p><p>阿澤：星佢兩巴</p><p>商台節目主持兼資深傳媒人潘小濤前晚以潘大浪之名在facebook撰文揶揄溫兆倫說：「某香港藝人：我的心是屬於祖國的，你們呢？有網友回他：哥，你境界不夠。我連肉體都屬於祖國，請祖國隨便玩弄。」一向敢言的阿澤看到後忍不住爆粗回應：「三個字，X樣！」</p><p>記者昨日就此事致電阿澤，他說：「我只不過喺朋友fb留一句言，回應佢（潘小濤）寫啲嘢，我冇諗過會變成新聞，我好遺憾，唔係遺憾我講過嘅說話，係遺憾同佢（溫兆倫）扯埋一齊做咗一單新聞。」談到愛國論，阿澤說：「你話我愛唔愛國，呢啲好私人嘅，唔使日日擺喺口度。」</p><p>早前溫兆倫在微博貼了一張父親舊照，並說：「爸，真沒想到你走了十幾年後火了，大家說我爸跟杜文（汶）澤哥哥長得很像，難道我爸當年他跟……哈哈！」對於被溫兆倫指跟自己父親樣貌相似，阿澤抵死說：「希望你哋唔好再話我似佢老竇，如果我係佢老竇，我星佢兩巴啦。我冇興趣回應香港撈唔掂，返上去大陸落難藝人嘅新聞。」阿澤前日單拖現身尖沙嘴美麗華商場購物，有粉絲上前邀合照，他非常親民，有求必應。</p><p>微博變愛國陣營</p><p>近年北上賺人仔維生的溫兆倫，不時在微博勁擦內地鞋，把微博變成「愛國陣營」，已遭網友不屑鬧爆，對於一眾異己者，溫兆倫聲言要向有關部門檢舉，他日前在微博留言：「這兩天辛苦幾位同事把在我微博中發表和轉發了超過五百次不良內容的博文，IP位址送交有關部門按祖國的法律去處理，這兩天我停止了讓大家評論的目的是不希望看到大家為了一時的衝動而惹來麻煩，何必呢？『愛國無罪』！」溫兆倫百分百心繫祖國，他甚至表示不願自己新聞在香港娛樂版見報。<br>採訪：丁寧</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>