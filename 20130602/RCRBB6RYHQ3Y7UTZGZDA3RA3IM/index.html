<html><header><meta charset="utf-8"><title>趣趣地：卡拿迪斯告別好多星<br>
</title></header><body><h1>趣趣地：卡拿迪斯告別好多星<br>
</h1><p>前AC米蘭後衞、𠵱家做緊格魯吉亞能源部長嘅卡拿迪斯（圖），喺上周五搞咗場告別賽，邀請咗一班前AC隊友，有馬甸尼、恩沙基、舒夫真高同波班等，星光熠熠。不過，主人翁卡拿迪斯做咗黑腳，佢上半場做AC元老隊隊長，結果元老隊半場落後0:1。佢下半場就做卡拿迪斯朋友隊嘅隊長，最後朋友隊反勝為敗，全場輸番1:3。</p></body></html>