<html><header><meta charset="utf-8"><title>陳冠希拖女爆粗鬧Fans</title></header><body><h1>陳冠希拖女爆粗鬧Fans</h1><p>【台灣桃園】現年32歲嘅陳冠希（Edison）前晚喺北京出席品牌周年派對，前日朝早佢帶埋細佢十年嘅台灣女友洪文安（Ann）由台灣經香港再去北京，佢喺台灣桃園機場俾女粉絲影相時竟然發難，對女粉絲黑面兼爆粗：「Fxxking stupid woman！」<br>Edison下晝到咗北京後心情靚番，喺微博上載同家姐陳見飛喺天安門廣場嘅合照，做完活動後，Edison噚日又飛去台灣，為佢嘅潮服店噚日開張做準備，不過舖頭未正式開張已經惹火，佢品牌CLOT一件T恤入面，將台灣嘅「青天白日滿地紅旗」做成品牌logo，Edison仲將件T恤嘅相放上Instagram，即刻引起中台網民罵戰。</p><p>栢芝帶兩子遊日</p><p>另外，Edison舊愛張栢芝俾日本網友拍到喺噚日嘅國際兒童節，帶咗兩名囝囝Lucas同Quintus去日本過節，栢芝雖然戴住墨鏡，但都俾粉絲認得，心情甚靚嘅栢芝對粉絲合照要求一一滿足，仲教Quintus同婆婆問好，Quintus仲好聽話精靈。<br>撰文：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>