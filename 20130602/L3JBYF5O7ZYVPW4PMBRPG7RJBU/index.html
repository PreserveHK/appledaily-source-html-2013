<html><header><meta charset="utf-8"><title>視春卷為終身伴侶</title></header><body><h1>視春卷為終身伴侶</h1><p>李思捷和陳雅倫的關係，疑幻似真，抑或是傳聞中的傳媒終極版《玩嘢王》？李思捷指是事有湊巧，還口口聲聲稱陳雅倫做「阿姐」，他說：「係咁啱有《玩嘢王》，咁啱同阿姐有緋聞，咁啱電影有個角色係阿姐，咁啱咋！」<br>李思捷跟陳雅倫的曖昧關係，由思春期開始，他自爆房中掛上女神陳雅倫的照片，他說：「90年代頭，有邊個男仔唔鍾意關之琳、鍾楚紅、陳雅倫，女神嚟㗎！阿姐嘅戲我睇晒，佢都同人講我黐線，連對白都背得出。」</p><p>煲水新聞，李思捷可以任講，自家點心「春卷」王宝宝，他卻不想提。提起女朋友王宝宝，李思捷交叉手扮死光槍向天發射，他笑說：「感情事唔講。」後來玩嘢王更貫徹始終不肯露底，只推說「一個人」，他說：「一個人唔會諗住出位，只會不斷接job，去做自己本份，呢啲先堅，成日諗我唔會做咩工展會，我𠵱家係𡃁模，個個都識我，咁咪快死，我同佢講，唔好理乜都接，我好欣賞佢呢樣嘢，唔怕辛苦。好多嘢佢明，大家互相尊重。」40將至的李思捷，明言媾女階段已過，是選定終身伴侶的時候，相信「春卷」很快沽清。<br>服裝提供：PRIVATE STRUCTURE</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>