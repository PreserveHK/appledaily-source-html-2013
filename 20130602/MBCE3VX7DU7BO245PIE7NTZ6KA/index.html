<html><header><meta charset="utf-8"><title>《金枝貳》夢中夢冇人明<br>戚其義鬧爆雯女</title></header><body><h1>《金枝貳》夢中夢冇人明<br>戚其義鬧爆雯女</h1><p>前晚一眾《金枝慾孽貳》演員及監製包括戚其義、蔡少芬（Ada）、伍詠薇等齊到銅鑼灣，一齊睇《金枝慾孽貳》結局。對於發哥周潤發都話睇唔明，戚其義就問﹕「咁發哥有冇睇解構呀？」<br><br>談到編審周旭明同雯女隔空對罵，阿戚就話佢都有留意，並認為只係一場誤會，「睇周旭明的答法，應該唔知對方係咩事，所以唔可以話係對罵，咁對大家都唔公平。」阿戚續說﹕「個劇出街唔夠一個禮拜，絕對係對個劇傷害好大，對其他演員都好唔公平，黃德斌有呢個反應都好正常(微博寸爆某「偽人」)。演員受命好積極咁去做宣傳，佢(雯女)就好極力咁去唱戲，難免戥其他演員不值。」<br><br>至於收視創新低，阿戚坦言失望﹕「收視好與壞，喺TVB都有一個底數。」但佢否認同已離開無綫有關。家陣阿戚已有其製作公司，係有新東西度緊，不過唔方便透露。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>