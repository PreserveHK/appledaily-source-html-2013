<html><header><meta charset="utf-8"><title>球迷最愛食熱狗</title></header><body><h1>球迷最愛食熱狗</h1><p>【集體回憶】<br>位於銅鑼灣禮頓道與加路連山道交界的丹麥餅店，是前往香港大球場的必經之路，成為不少綠茵英雄的集體回憶，諸如球壇名宿蔡育瑜，又有多少忠心不二的南華擁躉總要帶着該店熱狗進場，邊吃邊為心愛的球隊打氣。</p><p>店名順手拈來</p><p>年屆75歲的老闆吳國強憶述，店舖改名是順手拈來，「當年香港舉辦丹麥食品節，食過佢啲嘢，幾好食，於是決定將舖頭改名『丹麥餅店』。」老闆娘在收銀處篤着計數機，「嗯！由1972年至今，足足四十一年。」<br>談到難忘事，老闆娘說：「大球場踢波的日子，嘩！真係好多人，個個都要買嘢食先入去睇波，完全做唔切。」<br>吳老闆接着說：「想當年九巴對精工，一大批球迷排住隊，（九巴？）九龍巴士有限公司呀，當年有足球隊㗎。跟住是東方……南華……」但近年已今非昔比，「每年暑假外隊訪港囉，最記得是皇馬訪港。」<br>他相信，今年8月曼聯訪港，將重演昔日球迷排隊買包進場的熱鬧場面。<br>說到熱賣產品，兩口子不謀而合指：「豬扒包、熱狗、雞脾！」球迷三寶，吳老闆笑說：「墨守成規呀！」價錢相宜，一隻熱狗9元，一隻雞脾14元，舊年加價一至兩蚊，吳老闆話睇最後加多少租先諗會否加價。</p><p>新game出爐 ～ 快啲試下自己有無辦法上車啦！<br>【「樓」年運程小測試】<br> http://www.tomonews.net/game/hkhousingpolicy/ </p></body></html>