<html><header><meta charset="utf-8"><title>拉姑夫妻逛街發青光</title></header><body><h1>拉姑夫妻逛街發青光</h1><p>【中環】狄波拉同鬍鬚Kong呢對夫妻出名恩愛，去到邊都成雙成對，前日4點幾兩公婆又再出動去中環ifc行街。今趟佢哋兩公婆都係貫徹情侶feel襯到絕嘅宗旨，拉姑由手袋、西褲同間條衫都係一身螢光綠打扮，佢老公就用一件間條tee同螢光波鞋嚟配合老婆。佢哋先去到一間鞋店揀鞋，兩公婆各有各揀，分別試咗唔同款，搞咗15分鐘都係冇收穫就離開，不過佢哋嘅青BB嘅打扮已經夠晒令人眼前一亮啦。<br>採訪、攝影：彭琮然</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>