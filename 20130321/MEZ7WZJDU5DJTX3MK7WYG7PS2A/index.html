<html><header><meta charset="utf-8"><title>Mandy咀馬明讚筍</title></header><body><h1>Mandy咀馬明讚筍</h1><p>混血名模Mandy Lieu昨日28歲生日，連走幾場在工作中度過。她先到中環出席王敏德為皮革品牌設計的活動，獲大會送贈手袋形生日蛋糕，王敏德唱生日歌及承諾會請Mandy遊直升機河。之後Mandy到會展，與馬國明出席香港國際影視展活動。</p><p>Mandy全程笑不停，心情靚絕，在台上馬明送花，她獻吻回禮並笑說：「馬明係筍盤，不過約唔切，希望下次先，今日好開心，又收花，又有人唱生日歌，仲有記者扯皮條（意指扯紅線）。」二人互相賣口乖，馬明說：「佢係我女神，非常好，自己係悶蛋，Mandy就開朗。」Mandy則說：「都鍾意佢做醫生角色，真人好吸引。」<br>採訪：林嘉慈、藍文浩  <br>攝影：陳順禎</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>