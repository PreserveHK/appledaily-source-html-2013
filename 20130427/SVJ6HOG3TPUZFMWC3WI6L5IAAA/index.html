<html><header><meta charset="utf-8"><title>Old news is so sad：<br>栢芝為慈善飛車傷身</title></header><body><h1>Old news is so sad：<br>栢芝為慈善飛車傷身</h1><p>蔡卓妍（阿Sa）喺北京參加嗰個乜乜《中國星跳躍》，企上五米高台一嘢撻落水，撻到攤攤腰兼要睇骨醫。折腰唔係為咗五斗米，係為咗做善事，真係孝感動天。唔知佢係咪受張栢芝當年嘅感染呢？</p><p>話說02年1月，栢芝幫《慈善星輝仁濟夜》表演「炮彈戰車衝天飛」環節，直頭係搵命博，佢錄影前已經話：「雖然我以前拍過好多飛車鏡頭，但今次我唔可以NG，亦冇機會NG，我要靠自己應付。」結果佢成功飛越五部私家車，但喺落地一刻，佢上半身震一震，然後見佢合埋眼，表情痛苦，並舉手示意出事。栢芝出事後即刻送咗去將軍澳醫院搶救，之後再轉送浸會醫院深切治療部，事後被證實胸椎骨第十二節碎裂，壓住神經線，但好彩冇後遺症。<br></p><p>栢芝呢次演出籌得130萬善款，但佢就因為要養傷而喪失好多搵錢機會。話時話，栢芝嚟緊都要參加跳水比賽，希望佢今次小心啲啦！<br>撰文：阿Wow</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>