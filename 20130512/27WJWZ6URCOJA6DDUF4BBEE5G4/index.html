<html><header><meta charset="utf-8"><title>陳太：CY無捍衞兩制</title></header><body><h1>陳太：CY無捍衞兩制</h1><p>【本報訊】政府向公務員發備忘錄，要求各政策局下月起所有政策文件，都要評估內地的反應。前政務司司長陳方安生批評，按一國兩制的原則，官員制訂政策不需揣測內地反應，又質疑官員要諮詢的內地對象，是否包括中聯辦及港澳辦在內，指一切全因特首梁振英無意將捍衞一國兩制視為首要工作。<br>前政務司司長陳方安生昨接受網台訪問，直斥官員制訂政策時要考慮內地感受是嚴重問題，會直接削弱了本港高度自治，加上缺乏清晰的指引下，也令官員無所適從，她說：「係咪要諮詢對方呢？如果諮詢嘅對象又係邊位呢？係咪中聯辦呢？係咪港澳辦呢？」<br>陳太續指，制訂政策時固然要考慮各方影響，這應由問責局長和行政會議負責，又暗批梁振英不聽下屬分析，未有將一國兩制視為他的首要工作：「呢個特區政府似乎係為所欲為，志在必行，市民無論係反對定贊同，佢哋都好似唔係好理睬，特別係喺落實一國兩制，捍衞一國兩制，我相信今時今日，絕大部份香港市民唔覺得梁振英認為呢個係佢嘅主要職責、任務。」陳太更警告梁再一意孤行，「咁樣遲早一定出問題」。</p></body></html>