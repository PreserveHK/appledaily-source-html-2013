<html><header><meta charset="utf-8"><title>關仁隱事：「醜人」師奶扮巨星 - 關仁</title></header><body><h1>關仁隱事：「醜人」師奶扮巨星 - 關仁</h1><p>型爆公仔箱小生「萬人迷」娶咗「醜人」之後，令萬千女性死咗條心，唔少人都羨慕死醜人執到支好簽，𠵱家醜人同萬人迷生埋個B，就更加坐定粒六做少奶奶。醜人閒時就會走去做瑜伽，不過已經成個師奶咁款嘅醜人，唔知係唔係仲當正自己係明星，佢就連入去瑜伽房做瑜伽都要戴住黑超，原本冇人留意佢呢位肥師奶，但因為佢戴住黑超，班同學仔就自然望多兩眼，望咗好耐終於認得出佢係醜人，班同學仔喺背後仲話醜人又醜又肥，估唔到萬人迷都哽得落。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>