<html><header><meta charset="utf-8"><title>英超攻略：曼聯留力博卡城[+1] - 吾中</title></header><body><h1>英超攻略：曼聯留力博卡城[+1] - 吾中</h1><p>周日英超上演強弱懸殊之戰，由升班馬卡迪夫城迎戰衞冕曼聯。由於卡城主場表現有保證，而紅魔始終未予人信心，加上有歐聯後顧，不妨博[+1]「主勝」。（球賽編號：星期日32；now621台明日0:00am直播）<br>卡迪夫城以上季英冠盟主身份升班後，首仗主場聯賽即令人驚喜，爆冷以3:2擊敗曼城，但之後頻傳出負面新聞，如班主陳志遠想炒掉深得球員心的領隊麥基，令球隊近10場只曾兩勝。<br>在周日迎曼聯時，卡城更料缺前鋒奧丹維治，似乎更難予人信心。不過，該支威爾斯球隊今屆英超主場獲2勝1和2負，而且在對曼城時梅開二度的前鋒費沙甘保，今役料會正選倒戈，未必輸梗。<br></p><p>紅魔傷兵滿營</p><p>衞冕曼聯今屆換上莫耶斯掌帥後，立即失去霸氣，聯賽排名更一度低至第12位。雖然球隊似乎有起色，近9仗6勝3和，但今役有不少傷兵，後衞菲爾鍾斯、拉菲爾達施華、中場卡域克及前鋒韋碧克料未能候命。<br>另外，紅魔仍未穩奪歐聯16強入場券，他們在周中將作客德甲利華古遜；在有後顧之憂下仍要[-1]，寧博卡城「主勝」。文：吾中</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>