<html><header><meta charset="utf-8"><title>靚佬湯苦練18摺小籠包</title></header><body><h1>靚佬湯苦練18摺小籠包</h1><p>荷李活男星湯告魯斯（Tom Cruise）前晚冒雨抵達台灣，昨日傍晚聯同台前幕後出席新片《攻．元2077》（Oblivion）的當地首映，之前他抽空到台北101的鼎泰豐學習包小籠包，更自誇可到那裏返工！</p><p>破例教巨星</p><p>因天雨關係，靚佬湯昨晚約九時許才坐專機抵台，他在機場微笑揮手20秒後到下榻的晶華酒店，過百人在場守候，靚佬湯友善地花15分鐘為影迷簽名。雖然風塵僕僕，靚佬湯昨早仍抽空到鼎泰豐學包小籠包，他抵埗後十分識做，打招呼時用普通話講「你好」，又頻頻向在場群眾揮手，而除了台灣fans外還吸引兩名俄國𡃁模撐場。<br>據悉靚佬湯特別指定要整小籠包作為文化體驗，從未教過藝人包小籠包的鼎泰豐董事長楊紀華，這次罕有親身上陣，可說是破例收靚佬湯為徒。靚佬湯挑戰「18摺」技巧，但常拍動作片的他有點手忙腳亂，但他虛心受教，說過「我做好了」後，還意猶未盡的包多幾隻。當上手後，靚佬湯用十多秒便輕鬆包完一個，不到五分鐘就完成一籠10個的小籠包，隨即信心爆棚地說可以轉行：「真的不錯，也許我可來這裏上班。」靚佬湯更要楊紀華在自己的圍裙上簽名。<br>有指靚佬湯和片中女主角奧嘉古莉寧高（Olga Kurylenko）及導演等人留下用餐，共點了30多道菜，他特別喜歡松露小籠包和山蘇，也愛加入XO醬的炒飯，最終他吃了約一小時才離去，還笑言：「我早上已運動了兩小時，吃過這些後，要再運動多一小時。」</p><p>愛女識男仔</p><p>靚佬湯昨日傍晚與奧嘉和導演出席大直美麗華影城的《攻》片首映，穿皮褸的他全程笑容滿臉，因親民地替fans逐個握手和簽名，他在100米紅地毯行了足足個多小時，更被熱情影迷熊抱。至於奧嘉則以貼身裝現身，非常搶眼，二人又不斷和在場影迷玩自拍。原本靚佬湯打算完成昨晚首映後便離台，但最終決定延長行程，今早才乘私人飛機離開。<br>至於靚佬湯的前妻姬蒂荷姆絲（Katie Holmes），日前在紐約帶二人所生的女兒Suri跟一名小男孩用餐，姬蒂似乎想扮媒人撮合兩名小朋友，Suri穿紅裙又戴巨型紫色髮飾，席間談吐有禮。<br>撰文：鍾國泰</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>