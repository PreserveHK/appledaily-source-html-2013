<html><header><meta charset="utf-8"><title>送別寶貝前先按摩遺體</title></header><body><h1>送別寶貝前先按摩遺體</h1><p>Peggy從前飼養一頭金毛犬Coco，在牠11歲時，已做好準備四出尋找寵物善終公司，「睇咗八間，但部份環境好惡劣，我當時已對Coco講唔會畀佢咁走」。</p><p>2008年適逢金融海嘯，本身任金融界的Peggy終騰出時間，把心一橫開辦香港寵物紀念館，身兼兩職的她坦言感覺十分不同，「係兩個世界，但始終呢度做嘢滿足感大啲。」主人送別寶貝，說出一聲感激，都是鼓勵。<br>大學及碩士修讀心理及輔導學，Peggy將知識活學活用，「有個女仔冇乜朋友，佢養嘅金毛犬過身，但佢媽媽唔明白，只講咗句『丟咗佢就算啦！』，令到個女仔好傷心，覺得親人都唔明白自己」。</p><p>為主人留下美好印象</p><p>她指遇有心結的客人，很多時都不懂讓自己「放低」，「生前對佢充滿愛，主人都要明白let go，令自己重過新生」。清明、重陽是拜祭先人的節日，是否很多主人也對過身的寵物上心？「都有好多主人趁拜山，順便嚟探下佢哋，農曆新年又會多啲，亦會擺低封利是」。<br>開業兩年多，Peggy的客人多為狗貓主人，亦有魚、龜、鸚鵡及爬蟲類等。為客人送暖，除了配合宗教儀式，還有更細心步驟，「動物屍體冷藏後會硬崩崩，一定要用手按摩令佢關節變柔軟」。軟綿綿的安詳感覺就像睡覺一樣，叫主人留下最後一刻最美好印象。<br>香港寵物紀念館網頁： http://www.petmemorial.com.hk </p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>