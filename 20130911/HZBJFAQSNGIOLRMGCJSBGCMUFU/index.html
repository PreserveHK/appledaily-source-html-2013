<html><header><meta charset="utf-8"><title>隔牆有耳：搞齊惜福　楊民儉過檔幫狼太 - 李八方</title></header><body><h1>隔牆有耳：搞齊惜福　<br>楊民儉過檔幫狼太 - 李八方</h1><p>特首夫人梁唐青儀牽頭推動減少廚餘嘅非牟利組織「齊惜福」，最近搵咗環保組織前主席楊民儉做行政總裁。其實齊惜福成立之初，惹起過一陣利益輸送疑雲，楊民儉話今次係梁太直接搵佢，佢都係以兼職形式幫手，皆因齊惜福義工就多，全職員工只得兩個，希望自己過往喺環團同行政嘅工作經驗，可以喺減少廚餘呢個議題盡量出分力。<br>楊民儉為咗幫梁太，甚至辭去地球之友嘅董事職位，佢話地球之友係監察政府嘅壓力團體，早排地球之友仲被傳媒批評親政府；雖則齊惜福非論政團體，個人亦認為兩個機構冇衝突，但覺得都係將兩件事分開啲好，索性淨係做地球之友永久會員。</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>