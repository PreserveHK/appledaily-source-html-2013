<html><header><meta charset="utf-8"><title>隔牆有耳：癲馬闖添馬 - 李八方</title></header><body><h1>隔牆有耳：癲馬闖添馬 - 李八方</h1><p>門常開應該係香港最大怨氣地方之一，因為成日都有示威抗議，但噚日就突然戾氣變香艷，因為法國巴黎癲馬10位癲馬女郎，嚟咗香港後走咗去政總附近嘅金鐘添馬公園留倩影。佢哋一身透視嘅疑似英式御林軍軍服，胸前兩點遮住啦，唔知有冇搞到對面返工嘅公務員神不守舍。</p><p>今日起演藝開show</p><p>巴黎癲馬會喺今日至本月21日，喺香港演藝學院歌劇院首度公演劇目《永恆的癲馬》，癲馬女郎先到幾日做準備。今次嘅《永恆的癲馬》選取自巴黎癲馬表演曲目，包括《God Save Our Bareskin》 ，由法國編舞家Philippe Decoufle重新編排。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>