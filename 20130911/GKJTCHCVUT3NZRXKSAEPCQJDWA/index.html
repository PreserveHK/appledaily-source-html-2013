<html><header><meta charset="utf-8"><title>「以為地震爬起身向外衝」</title></header><body><h1>「以為地震爬起身向外衝」</h1><p>【特寫】<br>「當時正想瞓午覺，爆炸一響，跟住地動屋搖，仲以為地震，爬起身就向外面衝！」外號「偉哥」的男子昨向《蘋果》記者描述當時情形時，仍心有餘悸；他稱爆炸點距當時他所在地約800米，「爆炸好勁，天花板成塊跌落，門都震歪，玻璃都碎咗」。</p><p>消防喉竟沒有水</p><p>居民胡女士稱，爆炸後她想到兒子在附近幼稚園返學，即刻去接仔，雖然沒有受傷，但兒子被嚇得發呆，「問佢咩都只係喊（哭），唔講嘢」。住隔離街的劉女士稱，她當時正同孫女睡午覺，被爆炸震醒，以為地震，又不敢出去，只好攬住孫女縮在床角等待。<br>剛搬來此地住不久的林女士稱，聽到巨響還以為是爆炸拆樓，因此區不少是七、八層舊式房屋，不時有拆樓動作，「衝出去看才知道，唔係冧樓，是爆炸。」有居民稱爆炸後除見到一股黑濃煙，還聞到刺鼻味道；有人想幫手救火，但打開消防水喉竟然沒有水。<br>當局至昨晚仍未公佈爆炸原因和調查結果，有當地居民對本報稱，出事貨倉租給非洲人裝貨，主要是鞋物和日用百貨，沒聽講存放煙花等爆炸物，並傳當局昨午拘捕了兩名貨主。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>