<html><header><meta charset="utf-8"><title>求驗客手記：狗仔入波勁過費托？</title></header><body><h1>求驗客手記：<br>狗仔入波勁過費托？</h1><p>（樂）狗仔識入波，費托躺着也中槍！網上流傳片段，喺一場足球比賽中，一次左路嘅傳中，皮球去到遠柱嘅無人地帶……咪住，雖然冇人，但有隻狗！個波仲省中隻狗入網（紅圈），但搞笑啲去睇，隻狗幾似用頭槌頂入喎！入完波之後，狗仔急急腳走返去場邊，唔知趕住同朋友慶祝，定係驚俾人打呢？有外國網民睇完段片後，忍唔住抽水，有人叫費蘭度托利斯（下圖）應該要學吓隻狗嘅把握力，亦有人盛讚隻狗仲勁過謝雲奴！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>