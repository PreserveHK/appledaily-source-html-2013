<html><header><meta charset="utf-8"><title>電視撈飯：《衝II》播完收視勁跌</title></header><body><h1>電視撈飯：《衝II》播完收視勁跌</h1><p>無綫劇集《衝上雲霄II》大前晚大結局高收，但播完之後無綫黃金時段嘅收視就全線衝番落去，好似緊接《衝》劇播映嘅《神鎗狙擊》，前晚平均收視只得26點，只得167萬觀眾，比起上周《衝》劇平均收視跌咗5點。雖然徐子珊前晚喺《神》劇好拼搏，親身上陣由2樓跳落地下，但暫時對收視都起唔到作用。而前晚《愛．回家》亦跌到22點（141萬觀眾），真係陰功！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>