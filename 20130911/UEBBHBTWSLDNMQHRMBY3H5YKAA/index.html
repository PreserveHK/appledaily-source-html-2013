<html><header><meta charset="utf-8"><title>梁烈唯拖女吹水</title></header><body><h1>梁烈唯拖女吹水</h1><p>【中環蘇豪區】梁烈唯近日幫無綫劇《飛虎2》趕工，前晚收工同女朋友Tina揸住部七人車去咗中環蘇豪區，佢泊低架車喺街邊後，同女友行咗去一間餐廳門口，原來已經有兩個男性友人喺度等緊佢。三男一女就咁企喺街度吹水，一傾就傾咗20分鐘。最後一行四人上返唯唯架車離開，不過架車行咗唔夠五分鐘，見到唯唯不停望倒後鏡，好快就揸車去咗上環地鐵站放低兩個朋友，再開車返屋企。<br>採訪、攝影：畢紹基</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>