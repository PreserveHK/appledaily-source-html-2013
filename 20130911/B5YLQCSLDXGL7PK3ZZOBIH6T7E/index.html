<html><header><meta charset="utf-8"><title>玲玲馬賽狂讚　激新月餅夠薑</title></header><body><h1>玲玲馬賽狂讚　激新月餅夠薑</h1><p>在傳統月餅、冰皮月餅鬥得火紅火綠之際，今年所推出的新口味月餅也比往年更多，眼花撩亂唔知揀邊款？這次我們就邀請了食勻各界美食的麥玲玲師傅和馬賽，與兩位蘋果互動讀者為全城新口味試食，看看哪一款又最啱你心水？<br><br>記者：歐陽曉思　<br><br>攝影：陳國亮<br><br>場地：Healthy Family</p><p>玲玲馬賽貪新鮮</p><p>一見到玲玲師傅加馬賽這個組合，不得不令人想起《整蠱王》中，馬賽被玩片段，馬賽說：「講真我真係最近先走出呢個陰霾，上個月又係農曆七月，我仲好驚啊，當時超驚但又Roll住機，我惟有頂硬上，所以今次收到玲玲師傅電話叫我試月餅，我仲諗今次會唔會又被整蠱！」但「出生入死」過之後，玲玲師傅跟馬賽感情大增。大家都知道麥玲玲師傅一向都是嘉麟樓奶黃月餅的Die Hard Fans，「我比較鍾情奶黃月餅嘅，嘉麟樓奶黃月餅確係好食，無咁甜，奶黃較為香滑，所以我今年都訂咗70盒，話雖如此，但我仍然對坊間嘅新月餅充滿興趣，所以你搵我試食就最啱，等我一次過試晒全城新口味！」馬賽就補充說：「係啊！我都好鍾意食月餅，但又唔可以食過量，始終都好肥，所以每樣試少少啱晒我！」今次我們搜羅全城最新口味共13款月餅給他們吃，看看他們的心水。<br></p><p>矜貴送禮
</p><p>茶味月餅＠TWG
</p><p>月餅充滿茶香，可於白茶、長壽茶等八款中挑選兩款，再配長壽茶茶葉。$568/2件（g）</p><p>馬賽：</p><p>「茶味都幾出，配埋茶飲無咁膩。」</p><p>玲玲：</p><p>「配埋茶好細心，月餅帶茶香，但非我最愛！」</p><p>迷你黑松露五仁＠朗廷酒店集團</p><p>師傅用上黑松露及意大利Parma Ham，配上五款傳統的果仁，好新鮮！$428/8件（l）</p><p>Aiden：</p><p>「黑松露個味道好出，都幾特別！」</p><p>Caca：</p><p>「好有口感，黑松露味好香！」</p><p>子薑奶黃月＠港灣壹號
</p><p>首次推出月餅，有金箔蓮蓉、南棗果仁等，其中奶黃中更混入子薑，更清新。$488/8件（c）</p><p>麥玲玲：<br>「我最鍾意呢個，喺奶黃加子薑，口感好清新、好味！」<br>馬賽：<br>「我好鍾意薑味，呢個配搭唔錯！」</p><p>榴槤月＠醉榴香</p><p>榴槤月餅出名啖啖果肉，今次推出新品種臼籽，其核較細，肉夠香，榴蓮味真係香到飛起！$549/4件（e）</p><p>麥玲玲：<br>棄權！<br>馬賽：<br>「我超鍾意食榴槤，點可以唔揀呢個榴槤月餅，聞到都開心！」</p><p>月夜時刻＠agnès b. DÉLICES</p><p>全系列有六款不同的餡料，全部以朱古力作主打，首推荔枝玫瑰味，花香味濃。$448/8件（j）</p><p>馬賽：<br>「朱古力味唔會太甜，荔枝玫瑰味好香！」<br>Aiden：<br>「最鍾意荔枝玫瑰味，好清新！」</p><p>七星伴月＠港島香格里拉</p><p>七星伴月中，除傳統月餅外，更有兩個鳳梨和紅棗口味。$788/8件（k）</p><p>麥玲玲：<br>「有啲似鳳梨酥，感覺很特別！」<br>馬賽：<br>「同意玲玲師傅，菠蘿味好出！」</p><p>親民口味</p><p>南棗琥珀合桃月餅＠大師姐</p><p>為全素月餅，無用蛋黃，主要用上南棗，配豆沙及麥芽糖煮成茸，加上合桃，層次豐富。$248/6件（b）</p><p>Aiden：<br>「棗味好香，但又唔會好酸，味道好開胃，食完可以再食。」<br>馬賽：<br>「有少少酸，但Okay！」</p><p>朱古力奶黃月餅＠奇華</p><p>用上法國的可可豆，研磨製成朱古力奶，再混入奶黃餡。$178/8件（d）</p><p>Aiden：<br>「朱古力味都OK濃，唔錯！」</p><p>陳皮柑桔豆沙月餅＠美心
</p><p>有陳皮豆沙及柑桔豆沙，陳皮味用新會15年陳皮片，餅皮亦添上陳皮粉，香濃回甘。 $198/8件（a）</p><p>Caca：<br>「略甜，但都有陳皮香。」<br>Aiden：<br>「紅豆餡都幾軟滑，但有啲甜。」</p><p>手做南瓜奶黃曲奇月餅＠囍宴</p><p>在有機南瓜中，混入了Jacky Yu獨門的黃金湯圓餡料，加上脆脆的曲奇外皮，夠新意。$268/6件（f）</p><p>Caca：<br>「奶黃味道好濃，特別鍾意個曲奇皮。」<br>Aiden：<br>「食得出係全手做，又唔會好滯。」</p><p>伯爵茶味＠帝苑餅店
</p><p>將伯爵茶及月餅來個中西合璧，茶味慕絲夠香滑，蛋黃為呍呢拿法式燉蛋。$48/件（m）</p><p>Caca：<br>「茶味好香，但又唔係死甜，好食！」<br>Aiden：<br>「好好食，但要小心會溶！」</p><p>田舍秋悅月餅＠田舍家</p><p>邀得奶黃月餅始創師傅主理月餅，一盒有齊原味奶黃、杏仁奶黃及蓮蓉蛋黃各兩件。$328/6件（h）</p><p>麥玲玲：<br>「杏仁味奶黃月，味道濃郁得嚟又無搶咗奶黃香，唔錯！」<br>馬賽：<br>「這個杏仁味好重，又唔會好滯，好味！」</p><p>斑蘭月餅＠香宮
</p><p>師傅用了來自新加坡的新鮮斑蘭葉打成汁混入酥皮，裏面則為芋茸。$288/8件（i）</p><p>Caca：<br>「喜歡斑蘭味嘅酥皮，但芋茸可以更濃。」<br>Aiden：<br>「味道幾特別！」</p><p>a.<br>美心（2101 1333）<br>b.<br>大師姐（6512 3328）<br>c.<br>港灣壹號（2588 1234）<br>d.<br>奇華（2785 6066）<br>e.<br>醉榴香（2126 7155）<br>f.<br>囍宴（2575 6966）<br>g.<br>TWG（2796 2828）<br>h.<br>田舍家（2972 2666）<br>i.<br>香宮（2733 8401）<br>j.<br>agnès b. DÉLICES（2805 0808）<br>k.<br>港島香格里拉大酒店（2820 8551）<br>l.<br>朗廷酒店集團（3552 3300）<br>m.<br>帝苑餅店（2733 2045）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>