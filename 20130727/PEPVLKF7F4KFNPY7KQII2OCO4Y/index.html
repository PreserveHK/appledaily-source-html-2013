<html><header><meta charset="utf-8"><title>多得夏晨鬧醒</title></header><body><h1>多得夏晨鬧醒</h1><p>當年吳鎮宇的機師look迷倒不少女生，但最令大家感動的，當然是他深情又專一的模樣，當日他與陳慧珊的一段無疾而終的感情，的確令人感覺遺憾，後來與胡杏兒演的Zoe的一段情，又擦出意想不到的火花，到了今天，Sam哥身邊換上陳法拉，似乎又令人留下多一份遺憾。提到兩段感情，鎮宇說：「鍾意同Zoe嗰啲戲多啲，呢次幾乎係一個人演，感覺上係一種延續；同法拉嗰種唔係濃烈，反而到最後，大家不知不覺間產生咗一種愛情，好多嘢亦係順其自然發展出嚟。」</p><p>宣洩感情</p><p>鎮宇更說：「其實係幾奇怪，同Zoe啲戲會嚟得特別好啲，真係未試過，好似有場戲夏晨（胡杏兒飾）話借3分鐘畀你，有乜嘢就同我個樣好似嘅Zoe講。呢場真係好得意，講完對唔住，發洩咗之後就醒咗，仲覺得有啲唔好意思，感覺好似真與假之間。」這是因為Zoe離世時，Sam哥並沒有在她身邊，於是令他的人生一直留有遺憾，最後夏晨此舉令Sam哥釋懷。<br>鎮宇再說：「仲有另一場講我放逐幾年後做番飛機師，梳番個飛機頭，由英國返到香港，見完工又同啲細佬妹喺個廳度傾完偈之後，返到房突然靜咗落嚟，係一個好惆悵嘅情緒，有啲人有問我點解，我覺得應該係咁樣，呢間屋冇住過，本來喺英國唔使面對咁多人，結果可能編審用咗呢個感覺，寫番我第一次着番制服，好多同Zoe有關嘅嘢，慢慢滲出嚟。我幾鍾意喺Zoe離開，我哋懷念番一個人嘅浪漫感。」<br>場地：富豪機場酒店<br>化妝：黃榮謙<br>髮型：Pius Yiu姚派（Pi4.com.hk）</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>