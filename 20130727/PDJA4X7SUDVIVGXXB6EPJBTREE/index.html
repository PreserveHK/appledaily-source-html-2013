<html><header><meta charset="utf-8"><title>村民落淚　拒搬走不要賠償</title></header><body><h1>村民落淚　拒搬走不要賠償</h1><p>【心意堅定】<br>立法會發展事務委員會昨討論新界東北發展計劃，近百團體代表及市民到場發表意見。有村民向發展局局長陳茂波表明，不會接受賠償搬遷，更激動得掉下眼淚；有少女以童話中的黑心國王比喻陳，諷刺他將土地送給惡魔。</p><p>「我哋係享受生活」
</p><p>馬屎埔村村民羅瑞心痛斥陳茂波，別以為賠償60萬元就可趕走村民，「局長你（以為）畀60萬我，我哋係唔會走㗎。因為嗰度係我屋企，我哋經營咗咁耐，住咗咁耐，我真係唔捨得走」。羅說到感觸處眼淚直流，「你唔可以咁樣逼我哋走……你自己都話住過木屋，我哋係享受我哋嘅生活」。<br>馬屎埔村村民葉穎青，以童話故事諷刺陳茂波是不關心國民的國王，傳說國王出生時有689隻烏鴉飛過，甫出生便被女巫詛咒，必須聽令於女巫，若叛逆便會死於非命，國王被迫將寶貴土地送給惡魔，令國民生活困苦；宇宙另一邊的國王則凡事以國民為先，更借土地給國民建立自己的家。葉又諷刺滿口謊言的陳，「老師教我哋要做誠實嘅人……請問我係咪應該視你哋為榜樣呢？」<br>《蘋果》記者</p><p>【動主播召喚 敢你就來】 <br>立即報名： http://anchor.nextmedia.com </p></body></html>