<html><header><meta charset="utf-8"><title>中環在線：做到頭髮斑白　難為了肖鋼 - 李華華</title></header><body><h1>中環在線：<br>做到頭髮斑白　難為了肖鋼 - 李華華</h1><p>肖鋼接替郭樹清擔任中國證監會主席不足4個月，已經疲態畢露、冇厘神氣，頭髮白晒，還是忙到唔得閒去染髮呢？</p><p>失霸氣　現疲態</p><p>國務院日前召開全國小微企業金融服務經驗交流電視電話會議，內地網民竟然唔係關注肖鋼講乜，而係留意佢一頭白髮。<br>有股民仲賦詩一首：「A股跌不休，肖主席白了頭。惹不起公司，管不了機構，愁、愁、愁！」除咗白頭髮，網民仲認為肖鋼眼神都變了，冇晒以前嗰種霸氣，反而顯露迷茫。<br>其實都唔奇，郭樹清上任17個月，大刀闊斧進行一系列措施，有人甚至話佢係「七日一新政」，肖鋼作風卻以平實、穩健、低調見稱，點樣接手已是一大難題，加上近月A股不滯，上綜指曾跌穿2000點，股民日日鬧，點會唔愁呢？</p></body></html>