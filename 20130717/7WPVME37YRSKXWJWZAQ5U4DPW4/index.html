<html><header><meta charset="utf-8"><title>書展今揭幕　激進政治書成主流「越多呢類書即係環境越唔掂」</title></header><body><h1>書展今揭幕　激進政治書成主流<br>「越多呢類書即係環境越唔掂」</h1><p>【本報訊】第23屆書展今日揭幕，政府無能、中港矛盾激發本土意識抬頭，激進政治書再成為主角。揭示梁振英無恥的《茂利689》、忍夠強國人的《香港保衛戰》等為港人消氣書目應市。書商料政治書銷情會比去年好，「冇書商會自殺出啲冇人睇嘅書，越多呢類書即係個環境越唔掂」。<br>記者：袁樂婷　翁煜雄</p><p>次文化堂是政治書大戶，16本新書中一半與本土意識有關。社長彭志銘指，梁振英政府「淨係幫阿公，唔係為香港人」，令港人醒覺必須靠自己。社會氣氛差，亦令激進聲音更有市場。其出版的《膠噏》摘錄去年七月至今的時事金句，包括梁振英「僭建處理咗，僭建就唔再存在」、「記憶中我冇講過我冇僭建」等。</p><p>社會動盪  港人需抒發</p><p>近期備受爭議的城邦派代表陳雲，在書展中「勝利歸來」，推出新書《香港保衛戰》，以尖銳言辭捍衞本土意識；「陳迷」李葦更將陳雲自今年1月起於社交網站的言論輯錄成《陳雲激語錄》，「地獄論」、「紐倫堡審判」及「邪神祭壇論」等統統有齊，陳雲昨笑言「自己睇番都嚇親」。<br>陳雲稱不怕網民攻擊，堅持「戰至最後一兵一卒」。他指港人已陷於孤立局面，只能靠激烈言論自救，「香港人再唔反抗，第時瓜咗冇人會同情你」。他昨反擊書展年度作家陳冠中的指摘，稱自己的言論並無激化中港矛盾或鼓動港人排外，「所謂中港矛盾，根本係大陸不停送人落嚟，民間明白頂唔到，先會有咁激烈反應」。<br>上書局總編輯鄺穎萱亦指，香港政治民主環境「沒有最荒謬，只有更荒謬」，迫使民間反抗。政治書已成主流，「睇到成個社會去到爆煲邊緣，奶粉可以買唔到；好地地一個佔中研討會又會有人踩上枱搗亂，係前無古人」。她們出版的諷刺漫畫《香港災星》，梁振英、曾偉雄、陳淨心都成主角。</p><p>佔領中環討論如火如荼，上書局找來戴耀廷、陳健民、蔡東豪等人撰文解說這場公民抗命。劉細良則推新書《大香港人》論本土，他與陳雲唱反調，指中港根本無法割裂，「可能個政權大家唔接受，但香港人身份係包括中華文化同西方文明嘅核心價值，少一個都殘缺不全」。<br>彭志銘及鄺穎萱均預計今年書展銷情比去年好。彭已增加入貨量應市，「社會動盪，大家都需要抒發，尤其年輕人鍾意睇激啲嘢，天氣差都唔驚」。<br>書展主辦單位的貿發局副總裁周啟良指，今年展覽規模勝去年，文化活動及參展商數目均有增幅，更首次有希臘等國家的書商進駐。去年受颱風拖累，入場人次微跌，「如果天公造美，今年人流應可恢復增長」。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>