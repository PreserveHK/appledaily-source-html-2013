<html><header><meta charset="utf-8"><title>方中信撇老婆豪飲</title></header><body><h1>方中信撇老婆豪飲</h1><p>【深水埗】方中信、謝天華、洪天明、吳家樂日前撇甩老婆相約飯局，得雷頌德帶埋老婆出席，嗰晚9點半，成班人夫約咗張耀揚等大班朋友，喺深水埗嘅大中華飯店熱熱鬧鬧開餐。大約11點幾，吳家樂同位短裙女行到飯店外買嘢飲，買完返去冇耐，輪到洪天明、方中信、謝天華等十幾位朋友出嚟，難得冇老婆管住，天明同方中信明顯貓咗，腳步浮浮嘅天明仲要挨住私家車先企得穩，要由朋友載返歸。方中信飲到成面紅晒，喺門口同朋友吹吹吓水，突然同男友人周文曦十指緊扣行過馬路，認真搞笑；後來雷頌德同老婆及友人離去，飲咗酒嘅雷頌德由友人駕車，好守交通規則。<br>採訪、攝影：徐錦池、朱志聰、羅德光、黃曉程</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>