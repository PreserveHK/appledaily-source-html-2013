<html><header><meta charset="utf-8"><title>唯唯思敏長短腳之戀</title></header><body><h1>唯唯思敏長短腳之戀</h1><p>莊思敏所演的牧師女兒，有別於莫文蔚演繹的舊版，除了跟梁烈唯演的山雞是一對，也是個雙性戀者，其中一場戲她和一女子在街頭擁吻，不過觀眾未必有得睇，莊思敏說：「配音時見唔到呢場戲，應該cut咗，將我個銀幕初吻封存住都好，拍嗰時成條街都係人，只係擔心影響拍攝進度，唔得閒諗其他問題，不過同女仔kiss都有好處，唔會諗人哋係咪想博懵，少咗避忌。」</p><p>研究唔用手爆樽</p><p>新版牧師女兒比山雞梁烈唯高一大截，成件事走樣又失格，好彩有群體戲補飛，基本上群毆暴力加色情，兒女私情只作點綴，梁烈唯連點爆樽都有研究，他說：「拍完一場打交爆樽戲，我就諗下一場又爆樽有啲悶，就同伍允龍設計點做，結果度到唔用手嘅爆樽方法。」</p></body></html>