<html><header><meta charset="utf-8"><title>修甲酷刑</title></header><body><h1>修甲酷刑</h1><p>好多女士都鍾意去美容院修甲，貪環境夠晒relax，不過，美國偶像Justin Bieber女友Selena Gomez，噚日喺加州一間美容院修甲嗰陣唔似好享受，不停露出痛苦表情，十足被迫接受滿清十大酷刑咁款！<br>唔知係咪Selena剛剛又同小Justin炒完大鑊又鬧分手，噚日佢去修甲嗰陣個樣又苦又躁，唔只皺晒眉，個樣好似痛到流眼水咁，仲向美容院啲姐姐黑面兼目露凶光，都幾大火氣。Selena又對住手機露出古怪表情，可能仲同小Justin耍緊花槍。</p></body></html>