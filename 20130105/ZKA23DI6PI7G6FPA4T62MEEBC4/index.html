<html><header><meta charset="utf-8"><title>𡃁坤勾義嫂上床</title></header><body><h1>𡃁坤勾義嫂上床</h1><p>就算沈震軒用好刁鑽好新式的方法演𡃁坤，大家焦點都會落在他跟梁敏儀的超激床戲上，飾演牧師女兒的莊思敏就形容：「同真做冇分別囉！」梁敏儀飾演龍頭大佬老婆，𡃁坤殺大佬勾義嫂，加上兩人性格都又癲又喪，所以演了一場癲喪大膽超激床上戲，梁敏儀說：「普通拍性感戲都會尷尬，何況咁激，不過今次合作好開心，佢好專業，拍嗰時都好信任佢。」沈震軒說：「全靠佢信任我，出嚟效果好滿意。」</p><p>怕受鎮宇影響</p><p>吳鎮宇所演的𡃁坤深入民心，沈震軒慶幸之前未睇過吳鎮宇的版本，他說：「拍完戲之後有睇番舊版，好彩之前冇睇過，睇過好容易受佢影響。𡃁坤只係個小人物，啪丸吸毒，精神狀態好癲喪，我想用一種唔同方法去演呢個角色。」</p></body></html>