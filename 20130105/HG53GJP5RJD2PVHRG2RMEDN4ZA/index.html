<html><header><meta charset="utf-8"><title>K仔青年　庭上五度說謊　<br>母得悉子又吸毒　頓面紅含淚</title></header><body><h1>K仔青年　庭上五度說謊　<br>母得悉子又吸毒　頓面紅含淚</h1><p>【本報訊】母親見兒子卧床，房內更放有一包載有過百粒藥片的膠袋，擔心他生病，遂報警將他送往大埔那打素醫院，怎料揭發兒子身上藏有毒品Ｋ仔。兒子昨就藏毒等罪名出庭，連番堅稱案發當日是他最後一次吸毒之時。閱人無數的裁判官直指他說謊，第六次追問時，兒子突然改口承認說謊，令其到庭旁聽的母親頓時面紅，雙眼含淚。<br>記者：陳佩明</p><p>任職散工的被告鄧偉力（22歲），為家中獨子，前年患有抑鬱。他在母親陪同下到粉嶺裁判法院認罪後，署任主任裁判官的吳蕙芳詢問鄧父沒有到庭的原因，得悉他不幸中風。<br></p><p>官：點解唔講真話？
</p><p>鄧自稱曾吸毒六次，吳官即表示：「你嗰樣唔似……（屋企）得你一個仔，爸爸中咗風，諗住老咗你嚟養，𠵱家睇怕唔好有呢個希望，你有抑鬱，但唔代表有藉口去吸毒。」<br>吳官續稱：「爸爸媽媽帶到你咁大，你點都有少少貢獻啩，你打算點？」鄧未及回應，吳官問他最後一次吸毒的日期，他答：「10月26日（案發日）。」並補充10月10日他才首次吸毒。<br>「點解唔講真話？」吳官問：「你10號食第一次，唔會到26號搞到要咁多Ｋ仔……畀多一次機會你，幾時最後一次吸毒？」結果，吳官以同一問題向鄧提問五次，每次鄧也重複答是案發日。及至吳官第六次提問，強調今次是最後機會，鄧突然改口是12月29日。<br>吳官即時向鄧母說：「阿媽你聽到嗎？我相信佢同你講畀人拉嗰日係最後一次吸毒，但未必係真。」此時，只見鄧母面紅紅，雙眼含淚。吳官轉跟鄧說：「媽媽好傷心，忍住眼淚，你咁呃阿媽！」吳官決定將他還柙至本月25日，等候戒毒所報告後判刑。<br>沒有案底的鄧於大埔營盤下村的住所管有第一部毒藥，即109粒俗稱白瓜子的安眠藥佐匹克隆，另承認在大埔那打素醫院，藏有1.46克Ｋ仔。<br>案件編號：FLCC31/13</p></body></html>