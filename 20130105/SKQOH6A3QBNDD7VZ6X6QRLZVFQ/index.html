<html><header><meta charset="utf-8"><title>糖兄滑雪場影婚照</title></header><body><h1>糖兄滑雪場影婚照</h1><p>至於33歲的糖兄妹成員糖兄，前年12月在演唱會向圈外女友Jessie跪地求婚，糖兄昨接受電話訪問，宣佈將於4月3日在The One搞結婚酒會，邀圈中人如C AllStar、RubberBand和Mr.等同歡，4月6日就在佐敦一酒樓擺20多圍宴請親戚。會否請藝人做兄弟姐妹？他說：「唔會，做兄弟要好早起身，費事煩圈中人，我搵咗樂手做兄弟，糖妹做司儀，唔怕佢玩我，我寫咗首歌《我要結婚》送老婆，又會拍MV喺婚宴播，首歌唔會出碟作商業用途。」</p><p>早前糖兄和未婚妻獲韓模兼婚紗公司老闆蔡恩真贊助，飛韓國拍甜蜜婚照，他笑說：「真係《江南Style》，我哋喺零下7度到滑雪場取景，未婚妻着low cut婚紗，真係好凍，影完後去食人參雞，即刻暖晒。」由於是中國人，他們特別帶了中式禮服去影相，度蜜月則因工作忙要押後，他們暫時不計劃生B，他說：「因為香港生活太辛苦。」<br>採訪：比華利、葉雪<br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>