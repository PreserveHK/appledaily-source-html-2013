<html><header><meta charset="utf-8"><title>博士認衰：咁做好唔光彩</title></header><body><h1>博士認衰：咁做好唔光彩</h1><p>【反面教材】<br>教授學生如何控制行為情緒的余志文博士，失控變身「搞事王」，肇因竟是一道鐵閘。余的教育中心設於旺角耀昌大廈，該大廈樓齡接近40年，地下入口原本有兩道鐵閘，對講機則設於第二道閘外。<br>住客黃先生解釋，第一道閘於晚上8時後便會鎖上，學生晚上無法進入大廈，余便去信屋宇署投訴，希望拆走第一道閘。去年9月，大廈收到署方通知，指「雙閘」設計觸犯建築和消防條例，但要拆走的，卻是第二道閘，「因為第二道閘有梯級，立案法團喺上月初搵人拆走，佢就即刻失控。」原來拆走第二道閘後，門口大閘即24小時關閉，「最慘第一道閘冇對講機，佢擔心學生上唔到樓影響生意。」住客陳太表示，立案法團已就安裝大閘對講機進行招標，暫時於閘外安裝一個門鈴接駁管理處，但余仍然不滿。</p><p>警長允當中間人</p><p>街坊指余志文自己「偷雞唔到蝕把米！」余志文承認自己去信屋宇署，但仍死撐︰「只要填平梯級，咪可以保留第二道閘囉，係法團唔聽我意見。」余連施報復惡招後，旺角區警民關係組的楊姓警長來調解，勸他暫停「行動」，並承諾擔當中間人，替他向法團表達訴求。余答應合作，並低聲說：「作為一個博士，我都覺得咁做好唔光彩。」<br>《蘋果》記者</p></body></html>