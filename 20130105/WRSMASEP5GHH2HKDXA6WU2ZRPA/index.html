<html><header><meta charset="utf-8"><title>Romeo跳跳紮拍廣告</title></header><body><h1>Romeo跳跳紮拍廣告</h1><p>英國萬人迷球星碧咸嘅二仔Romeo，早排為時裝品牌Burberry拍咗個廣告，噚日足本版廣告出爐，Romeo換咗幾套潮衫，喺兩位cool爆嘅模特兒中間跳來跳去，似足老竇咁好動。Romeo除咗chok擺甫士，仲行去搞女模特兒，展現佢童真嘅一面。</p></body></html>