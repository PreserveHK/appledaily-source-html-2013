<html><header><meta charset="utf-8"><title>Hot Gossips：凍冰冰蓮蓉月　入口即溶</title></header><body><h1>Hot Gossips：凍冰冰蓮蓉月　入口即溶</h1><p>𠵱家啲月餅千奇百怪，朱古力月餅、Macaron月餅、雪糕月餅……但要論最怪雞的月餅，必定是大玩分子嘅雪糕專門店Lab Made嘅雙黃蓮蓉月雪糕，係！聽個名就知呢個雪糕騎呢到不能再騎呢，一入口，不得了！真係充滿蓮蓉嘅味道，感覺既新奇又怪怪咁，面層嘅蛋黃餅碎，仲要令到雪糕間中有鹹蛋黃起沙嗰種口感，簡直好似食緊一個凍冰冰嘅蓮蓉月咁，而且係無咁膩嗰隻，真係幾鬼過癮，連一向唔Buy蓮蓉月只Buy奶黃月嘅小記都一次過KO晒成杯！呢款雪糕供應期至到9月23日，趕唔切嘅話，惟有等下年啦！<br>查詢：2670 0071（Lab Made）</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>