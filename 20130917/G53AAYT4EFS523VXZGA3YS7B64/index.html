<html><header><meta charset="utf-8"><title>馮仁昭四圍超：張玉珊斟祖賢復出 - 馮仁昭</title></header><body><h1>馮仁昭四圍超：張玉珊斟祖賢復出 - 馮仁昭</h1><p>有指張玉珊想邀王祖賢拍廣告，噚日張玉珊喺油塘出席長者活動，佢話確有呢個計劃：「我想㗎，之前已經好想搵佢，十年八年前搵過佢，當時佢啱啱想退出，今次就聯絡唔到佢，我都係搭上搭搵佢，未有消息返。」<br>張玉珊話本身唔識王祖賢，亦都冇留意近日有關王祖賢嘅報道。講到如果王祖賢肯拍，會有乜嘢計劃？張玉珊話：「我嘅構思梗係一定好靚，喺我手上一定靚。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>