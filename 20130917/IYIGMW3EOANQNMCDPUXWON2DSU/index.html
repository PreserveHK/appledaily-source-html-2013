<html><header><meta charset="utf-8"><title>隔牆有耳：蘭花系　擬戰補選講普選 - 李八方</title></header><body><h1>隔牆有耳：<br>蘭花系　擬戰補選講普選 - 李八方</h1><p>油尖旺區議會京士柏選區早前因為涉及種票事件，被法庭判決原議員梁偉權嘅議席無效，結果要補選，提名期本月19日結束。𠵱家已經有三個人報咗名，分別係自由黨符傳富、民協林健文同報稱獨立但實質獲西環支持嘅鄧浩斌；原來主打本土主義嘅激進組織「調理農務蘭花系」都有意加入混戰，前日仲落區收集提名㖭。<br>蘭花系嘅啤梨話，已經攞到十幾個簽名，但佢哋仲考慮緊選唔選，皆因仲未有系友肯認頭出戰；若最後傾唔掂，可能要抽生死籌㗎！<br>啤梨話呀，蘭花系參選都預咗輸，旨在藉此機會講吓雙普選理念，話晒京士柏喺旺區，相信喺大街小巷做論述，都唔會俾人告非法集結。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24  </p></body></html>