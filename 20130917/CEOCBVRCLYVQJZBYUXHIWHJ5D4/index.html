<html><header><meta charset="utf-8"><title>中環在線：國泰推法國黑松露網購 - 李華華</title></header><body><h1>中環在線：<br>國泰推法國黑松露網購 - 李華華</h1><p>面對廉航挑戰，生意又越來越難做，國泰航空（293）都要扭盡六壬，噚日安排一班空姐、空少喺半島酒店上演花生騷，推廣冬季嘅機上產品銷售目錄，力谷機艙零售之餘，仲大力宣傳網購，希望幫埋空運生意，今年底可以買到貴價黑松露㖭呀。<br>唔講唔知，國泰2009年開始推出網購服務，唔坐飛機都可以網購機上銷售產品。<br>國泰機艙營業經理鄒銘諾透露，計劃年底賣埋黑鑽石法國黑松露，機上或者上網訂購都得，3日內就送到香港府上。價錢當然係按市價計，每300克至500克，估計售價7,000元至兩萬元不等，所有黑松露都會以真空袋袋好。<br>其實唔只黑松露，國泰都諗過賣神戶牛柳或海鮮，礙於鮮肉嘅運送比較麻煩，先至放棄，暫時只推黑松露。國泰嘅機上銷售亦做得唔錯，年初至今嘅銷售額增長15%。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>