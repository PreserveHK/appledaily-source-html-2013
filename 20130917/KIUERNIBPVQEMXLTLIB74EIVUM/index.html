<html><header><meta charset="utf-8"><title>板塊尋寶：點解你做唔到畢菲特 - 王昇</title></header><body><h1>板塊尋寶：<br>點解你做唔到畢菲特 - 王昇</h1><p>自08年金融海嘯到今日，已是第五個年頭。有危自有機套用在股市上，十分貼切。雷曼爆煲，屬黑天鵝事件，百年一遇。港股08年10月27日低見10676點，當年夠膽買恒指或盈富（2800），至今回報超過一倍，表面上相當吸引，但如果撈到好股，堅持揸到尾，贏10倍甚至100倍，並非天方夜譚。</p><p>海嘯撈銀娛回報110倍</p><p>海嘯反彈最巴閉股份有兩隻，銀河娛樂（027）及長城汽車（2333），兩者回報皆剛好110倍，當年買十萬元，現時賬面逾千萬元。不要以為十倍股難覓，筆者由彭博數據統計，能夠於海嘯低價撈底，至今回報十倍或以上股份，達到60餘隻，佔當時整體股份數目約4%。揀中並非想像中難，但要忍受心魔、勁賺唔沽，卻是投資之路上最困難的地方。<br>唐英年曾經講過，年輕人自問為何做不到下一個李嘉誠？套用在股市，點解大家做不到下一個畢菲特。即使機會來到，大部份人口口聲聲話長揸，但升夠一成立即割禾青，只求短暫的興奮，死炒爛炒，到最後得個桔。投資或炒股高手，並非要密密做日日trade，靠daytrade發達，應該與中六合彩一樣。<br>散戶很多時抱怨，點解買完就跌，沽完就掉頭升，但撫心自問，既然決定買入，你應該有信心，見跌少少就沽，不是你眼光差，而是EQ低。股神金句：當別人貪婪的時候，我恐慌；當別人恐慌的時候，我貪婪。很多人都做到後者，但最終鎩羽而歸，原因是太貪婪，每日在電腦前守候，你炒股，股玩你。<br>五年賺十倍，機會不是沒有，只是你有賺十倍的勇氣嗎？</p><p>王昇<br>本欄逢周二刊登</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>