<html><header><meta charset="utf-8"><title>隔牆有耳：着唐裝　狼太酒會滿場飛 - 李八方</title></header><body><h1>隔牆有耳：<br>着唐裝　狼太酒會滿場飛 - 李八方</h1><p>話晒都係特首夫人，所以狼太梁唐青儀噚日應邀出席香港工商界婦女國慶酒會時，都刻意打扮，着上平日罕有會着、類似小鳳仙嘅棗紅色唐裝現身，滿場飛同婦女界友好打招呼，亦同前中聯辦副主任陳鳳英言談甚歡，滿場飛冇停過。<br>台上嘉賓攞住酒杯互相祝酒時，佢亦好開心咁飲得杯落咁㗎，但對於記者提問就一概封嘴唔回應，唔通擔心俾人問點睇狼英民望屢創新低，所以索性封嘴？八方反而好想知，點解不時出席呢類酒會嘅唐老太唐尤淑圻噚日冇到呢？</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24  </p></body></html>