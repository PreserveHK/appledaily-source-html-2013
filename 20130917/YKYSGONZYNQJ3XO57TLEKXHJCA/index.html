<html><header><meta charset="utf-8"><title>中環在線：趙海珠開咪講窩輪 - 李華華</title></header><body><h1>中環在線：趙海珠開咪講窩輪 - 李華華</h1><p>前「新聞之花」趙海珠今年初生完仔之後就遞信，唔做輪后，專心湊仔，過咗半年幸福少奶奶嘅生活，佢應該技癢，最近復出，喺DBC數碼電台做財經節目主持，講番佢最在行嗰瓣，即係窩輪。不過佢只係應承做一個月，唔係長工嚟㗎。<br>珠珠上周一開始走去DBC返工，節目噚日出街，佢同拍檔梁心欣逢周一至周五，合作做一個晨早講股講輪嘅財經節目，雖然話合作，但聽珠珠講，兩人都係各有各訪問嘉賓，佢由9點講到11點，梁心欣就由9點半開始，珠珠負責講窩輪，對方就集中講股票。<br>珠珠以前做電視，之後去做輪后，未做過電台，所以佢話今次感覺幾新鮮，不過，佢唔打算喺DBC做長工，只係應承對方做到10月中，珠珠粉絲把握機會捧場啦。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>