<html><header><meta charset="utf-8"><title>中環在線：落寞尖啤　現身投資推介會 - 李華華</title></header><body><h1>中環在線：<br>落寞尖啤　現身投資推介會 - 李華華</h1><p>官司纏身嘅「尖啤」劉夢熊似乎生活如常，噚日有間準備去英國AIM上市嘅東莞公司，喺灣仔君悅酒店搞投資推介會，尖啤仲得閒出席，但神色就有點落寞。<br>呢間廣盈新能源專做LED應用產品研發同生產，尖啤澄清冇份投資，只係因為胞弟識得公司相關人士，佢先幫手做公司顧問，噚日亦有份坐喺台上做主人家。<br>廣盈早於今年2月高調喺東莞舉行一場發佈會，大鑼大鼓話畀大家知道公司準備去AIM上市，仲同保薦人正式簽約，尖啤當時已經有現身。<br>查實公司呢個舉動，喺香港嚟講都算罕見，打算上市嘅公司通常都會低調搵保薦人，靜雞雞向交易所遞表，好少未行就打響鑼鼓。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>