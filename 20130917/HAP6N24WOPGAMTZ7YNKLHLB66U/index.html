<html><header><meta charset="utf-8"><title>中環在線：小小超殺入纖體界 - 李華華</title></header><body><h1>中環在線：<br>小小超殺入纖體界 - 李華華</h1><p>小小超李澤楷殺入纖體市場？小小超旗下香港電訊（6823）噚日推出新服務，同荃灣港安醫院合作，推出「雲端為本的體重管理服務」，睇呢個名就知係勁嘢！<br>簡言之，香港電訊客戶可以買部身體檢查儀器，每日喺屋企度高磅重，資料透過Wi-Fi送到港安醫院資料庫，營養師根據資料幫客戶制定餐單同運動計劃。部機加埋三次營養師諮詢、健康工作坊等等，承惠5,899大元。<br>香港電訊個人客戶業務董事總經理吳永豪賣花讚花香，指坊間纖體計劃收費，分分鐘過萬蚊，佢呢套服務收得平，又唔使食藥，肯定無副作用。佢仲話，有位高層參加計劃後，三個月減走廿幾磅喎。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>