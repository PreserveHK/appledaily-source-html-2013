<html><header><meta charset="utf-8"><title>沙煲兄弟互片　開山刀不敵水喉通</title></header><body><h1>沙煲兄弟互片　開山刀不敵水喉通</h1><p>【本報訊】長洲一對染有不良惡習的沙煲兄弟「啞仔」及「Puzzle仔」，昨凌晨為錢反目，於村屋住所大打出手，輸家Puzzle仔怒極走出挾開山刀折返報復，啞仔亦不示弱拾來水喉通作武器，雙方於街頭追逐「互片」，最終兩敗俱傷，同惹官非。<br><br>啞仔姓謝（46歲），Puzzle仔姓梁（37歲），同涉在公眾地方打架被捕，兩人手、眼受傷，傷勢穩定。消息稱，兩人情同手足，同住一屋，但均染不良惡習，經濟拮据。<br><br>昨凌晨零時許，兩人為錢銀問題於屋內大打出手，Puzzle仔不敵啞仔，氣沖沖離家，然後攜同一把呎半長開山刀折返，啞仔大驚奪門逃生，於附近球場隨手執起6呎長水喉通，雙方於街頭互打，途人報警，警方於北社三里一公廁對開將兩人制服及拘捕。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>