<html><header><meta charset="utf-8"><title>分體式手機鏡頭　一嘟變神器</title></header><body><h1>分體式手機鏡頭　一嘟變神器</h1><p>手機攝影已成生活一部份，但事後放大細味，才驚覺成像不夠Sharp！今次Sony QX100及QX10的分體式鏡頭，以WiFi或NFC跟各大牌手機連動，嘟機多角度取景，勁玩分離概念，最潮拍攝神器，仲唔係佢？<br>記者：蘇家華　攝影：周旭文、林栢鈞<br>模特兒：Kaman@Portamento People</p><p>鏡頭身相機心</p><p>早在月初柏林IFA電子展，QX100及QX10已是展覽中最受歡迎嘅產品，無他嘅，事關呢兩款產物，係鏡頭加DC而生嘅新晉混血兒。雖然外形小巧，但規格隨時比一般DC仔勁！較高階的QX100，單係所用的Exmor R CMOS感光元件已足足1吋，而且2,020萬有效像素，同被譽為「高級玩具」嘅Sony RX100 II睇齊！至於鏡頭配備了該品牌高端機型才用上嘅蔡司鏡，雖然焦距只有3.6倍的28mm至100mm，但F1.8最大光圈，加上光學防震，由朝拍到晚，都Keep到成像效果。<br>入門機QX10的規格，或者不及QX100吸引，但光學變焦能力，反而高至10倍，換算35mm菲林尺寸，最Wide可以去到25mm，影多人團體相都可以應付！至於機身顏色更有黑、白兩色，而白機金鏡的配搭，望落都幾優雅，女仔必備。連作為黑色Gadget迷嘅小記，都覺得白機較特別！</p><p>接駁NFC快過WiFi</p><p>不論你的手機是iOS或Android作業系統，都可用WiFi或NFC跟QX100或QX10配對使用，只要手機下載了《PlayMemories Mobile》App，並把鏡頭下方的夾子，夾於手機背面便可拍攝，基本上Note 2以下尺寸如Galaxy S4、LG G2或HTC One都能夾緊。<br>試過兩種方法，個人覺得用NFC一觸即配的連接效率較高，但用WiFi的話，輸入一次密碼，之後都會自動配對，各有各方便，接駁需時約五至十秒左右。不過要提的是，當需要Share相的話，鏡頭便會自動與手機斷線，若要Post相上Facebook的話，建議拍完照，先慢慢揀相。</p><p>夾機影</p><p>Apple iPhone 5</p><p>ISO 160, F4.0, 1/200sec<br>用WiFi連接關係，首次配對時間較長，入埋密碼約10秒完成。</p><p>LG G2</p><p>ISO 160, F4, 1/320sec<br>由NFC連接，拍攝至Load相所花時間，屬3部測試機中最快。</p><p>Samsung Galaxy S4</p><p>ISO 160, F2.8, 1/500sec<br>S4同樣支援NFC連接，時間頗快，約兩至三秒便能配對。</p><p>睇畫質</p><p>ISO 500, F2, 1/30sec</p><p>前後景深強烈，細看下還看到箱子紋理。</p><p>ISO 160, F4.5, 1/100sec</p><p>樓宇外形及窗框等線條都相當筆直，驟眼看不到有桶狀變形的情況。</p><p>途人有Say</p><p>Hanson（保險）</p><p>試玩後覺得它十分便攜，還可以自拍，幾過癮。</p><p>Henry（銀行）</p><p>可以用NFC配對，又可以與手機分離使用，夠晒方便。</p><p>Vincent（售貨員）</p><p>操作手感不錯，QX10的小巧尺寸，方便我放落Clutch Bag。</p><p>Sony Cyber-shot DSC-QX100</p><p>感光元件：1吋Exmor R CMOS<br>有效像素：2,020萬<br>鏡頭：蔡司Carl Zeiss Vario-Sonnar T（3.6倍光學變焦）<br>焦距：28mm至100mm<br>最大光圈：F1.8<br>感光度：ISO 160至6,400<br>影片解像度：1,440×1,080<br>體積：62.5×62.5×65.5mm<br>重量：179g<br>查詢：Sony（2345 2966）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>