<html><header><meta charset="utf-8"><title>否認淫照風暴獲指點陳冠希：冇請教白龍王</title></header><body><h1>否認淫照風暴獲指點<br>陳冠希：冇請教白龍王</h1><p>泰國白龍王周欽南前日不敵病魔與世長辭，有傳當年淫照風暴男主角陳冠希（Edison）曾找白龍王打救，當時白龍王指Edison年紀細唔識諗，所以做錯事。前晚Edison帶女友Ann現身觀塘出席嘉士伯派對，獲悉白龍王離世噩耗感到愕然，希望白龍王的家人能節哀順變。<br>Edison承認曾跟老闆林建岳拜會白龍王，但自己沒有單獨見過對方，問是否曾獲白龍王指點迷津？只信自己的Edison否認：「冇乜，我比較信自己，唔想受人影響，我都冇請教過佢。」至於日前跟曾志偉飯敍被指𢱑撈，Edison坦言：「志偉呢幾年都好支持我，咁啱大家有時間咪一齊食飯，睇吓有冇時間可以合作，我係有衝動想拍戲，如果fit到就好好，志偉都知我好希望再拍電影。」</p><p>偉仔聞噩耗難過</p><p>而獲白龍王厚愛並提點不拍跳樓戲避過一劫的梁朝偉，雖然於08年跟劉嘉玲在不丹結婚後，改信藏傳佛教第十七世噶瑪巴大寶法王，惟昨早偉仔從美國返港接獲噩耗時亦很難過，他接受電話訪問說：「好感謝師傅咁多年教導，一路好走，師母家人節哀順變，好好保重，遲啲會抽時間去探望佢哋。」<br>楊千嬅昨日於觀塘出席聯合國兒童基金「緬甸親善探訪」記者會時說：「之前喺活動見過白龍王，自己唔算弟子，同佢閒談傾偈分享人生經歷，佢叫我唔好咁大脾氣，自己好尊重呢個長輩，佢好nice。」另千嬅透露完成手上兩部戲後，將休息湊仔，問會否趁機造人？她說：「唔會，4月先做完手術，要時間調養身體。」<br>採訪：王崇穎、何慧斯<br>攝影：陳順禎</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>