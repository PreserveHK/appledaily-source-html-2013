<html><header><meta charset="utf-8"><title>求驗客手記：拜仁又「和」激死人</title></header><body><h1>求驗客手記：<br>拜仁又「和」激死人</h1><p>（怒）喺哥迪奧拿帶領下，拜仁慕尼黑（白衫）繼續穩定演出，佢哋喺上周六聯賽，靠文迪蘇傑喺上半場一箭定江山，作客小勝法蘭克福1:0，今季德甲兩連勝，仲追平球會史上連續27場德甲不敗嘅紀錄。不過，拜仁就唔太體貼捧場客，開季兩場都唔係大炒對手，贏波唔贏盤，兩次都係開出「讓球主客和」嘅「和局」。至於史浩克04出閘脫腳，上周六以0:4慘輸畀禾夫斯堡，開季兩場都未開齋，而且佢哋仲有射手亨特拉爾膝部受傷，未知唞幾耐。</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>