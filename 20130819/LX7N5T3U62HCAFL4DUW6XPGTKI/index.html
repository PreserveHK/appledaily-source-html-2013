<html><header><meta charset="utf-8"><title>中環在線：蘋果前CEO　不滿大鱷攞着數 - 李華華</title></header><body><h1>中環在線：<br>蘋果前CEO　不滿大鱷攞着數 - 李華華</h1><p>講起蘋果前行政總裁，大家可能只會諗起蘋果教主喬布斯，未必會諗起斯卡利（John Sculley）。<br>其實斯卡利喺1985年做過蘋果揸弗人，最近佢對被視為大鱷嘅著名維權投資者伊坎（Carl Icahn）搵蘋果行政總裁庫克傾偈，施軟工逼蘋果擴大股份回購計劃睇唔順眼，話換轉係喬布斯，真係啋佢都儍！<br>74歲嘅斯卡利認為，伊坎近日嘅舉動，只係想趁蘋果股價低迷攞着數，並非長線投資。以喬布斯嘅性格，對住班維權投資者，可能電話都費事聽。如果想蘋果股價升，最緊要產品有突破。</p><p>對庫克有信心</p><p>雖然佢對庫克同伊坎對話唔多高興，但佢對庫克嘅領導都相當有信心，又估計智能手錶將成為蘋果嘅秘密武器。<br>另外，斯卡利睇咗《喬布斯》傳記電影，仲好開心話部戲幫佢大平反，重申無論戲內戲外，佢都冇炒過喬布斯。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>