<html><header><meta charset="utf-8"><title>Android×無反　換鏡也轉珠</title></header><body><h1>Android×無反　換鏡也轉珠</h1><p>當年凌凌漆「你表面睇佢係一隻鞋」嘅風筒，曠古爍今！今日亦有「表面睇佢係一部專業相機」，其實佢係一部平板甚至手機的GALAXY NX！相機外形規格勻屬高階，但一轉身、全無按鍵，靠一個4.77吋大芒操作，用嚟「轉珠」都仲得，神奇！<br>記者：韓繼聰　攝影：林栢鈞<br>模特兒：Debby@Pure Models</p><p>試相區</p><p>4G四核  2,030萬像素APS-C</p><p>外表跟一般高階換鏡相機差不多的NX，不少硬件卻同高階手機非常相似，1.6GHz四核、內置16GB，支援WiFi之餘，亦可直插SIM卡，支援4G LTE上網，影完相可即時Upload非常方便。相機用上Android 4.2.2 Jelly Bean系統，配合4.77吋大芒，一般操作與手機無異，睇片、睇相、行Apps都十分暢順。<br>影相方面，配合專業的外形，內置了2,030萬像素APS-C CMOS，混合式自動對焦（Hybrid Auto Focus），高達1/6000秒的快門速度及每秒8.6張連拍，影高速畫面都應該得心應手。而在超過30種智能模式中，亦擁有較特別的「多重曝光」及把最多五秒影像結合成活動GIF的「動畫相片」；再加上配合3D鏡頭可拍攝3D相片及影片，拍攝功能非常全面。</p><p>實試：手感不俗  暗位對焦稍慢</p><p>實際上手試用，機身按鍵不多，操作大多靠觸屏，雖然有一個內置按鈕功能的轉盤，能幫助設定相機，但若以專業級相機比較，欠缺了微細「分工」的捷徑按鍵，操作仍有所不便，需要一點時間習慣。可幸的是，機上的大型手柄配合機背的小小凸出位，握感非常舒適，手感不俗。<br>正式試拍，始終是以Android作系統，與傳統相機不同，開機較慢，另外對焦速度亦不算快，屬正常水準；如果處於暗環境，對焦速度更會慢上半點。但影像質素非常高，畫質亦非常銳利，顏色表現自然豐富，連在場攝影師亦大讚。總括來說，NX功能幾全面，加上Android系統的無限擴展性，整體相當可觀，但近萬三的機價，卻令不少人感覺稍高。</p><p>相機都玩Apps</p><p>神魔之塔：宅上加宅</p><p>試玩近期大熱神魔之塔，四核運行相當暢順。但好多女生覺得攞大機出街已經宅宅哋，仲用埋相機嚟玩轉珠，感覺宅上加宅！</p><p>Instagram：變焦拍片</p><p>差不多完全對應Instagram，但卻不支援機身上的實體快門掣，要影相，就一定要按芒上的虛擬拍攝鍵；但影相拍片都可以Zoom，兼對焦非常準確。<br></p><p>facebook：不完全支援</p><p>對facebook的支援度較低，雖可啟動拍攝，但影出來的相片會變成黑畫面。想Upload相，只可用正常相機模式拍攝，再從相簿上傳facebook。</p><p>Photoshop Express：機內執相</p><p>基本運行所有功能都唔使Load，暢順如一般高階手機，唔玩太Pro的話，以後真係連電腦都唔使開。</p><p>影片剪輯器：即剪夠順</p><p>內置剪片App，可剪片、加音樂、加過場效果及加入主題等，操作非常順暢，比之前的GALAXY Camera和S4 zoom都要爽。</p><p>Samsung GALAXY NX </p><p>感光元件：2,030萬像素APS-C CMOS<br>處理器：1.6 GHz四核<br>系統：Android 4.2.2<br>記憶卡： microSD<br>顯示屏：4.77"/1280×720 Super Clear LCD<br>尺寸：136.5×101.2×25.7mm<br>重量：495g（連電池）<br>查詢：Samsung（3698 4698）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>