<html><header><meta charset="utf-8"><title>捱眼瞓睇《狂舞派》發哥撐柒良做星爺接班人</title></header><body><h1>捱眼瞓睇《狂舞派》<br>發哥撐柒良做星爺接班人</h1><p>最近一部以跳街舞為題材的勵志土產港片《狂舞派》成為娛圈熱門話題，不少影人對這部沒有大製作、沒大卡士的小成本電影推崇備至，想不到連向來早睡早起的影帝周潤發前晚也被吸引去戲院看夜戲，還遇上來戲院謝票的導演黃修平和演員，他們看見發哥來捧場，表現得感動和興奮。發哥大讚影片拍得精采，女主角顏卓靈表現自然可愛，又讚飾演柒良的蔡瀚億很有喜劇感，大有機會成為周星馳接班人。</p><p>黃修平執導的勵志港產片《狂舞派》籌備數年，一直找不到資金拍攝，幾經艱苦始籌夠530萬元成本開拍，但影片上映受到院線冷待，每日放映場次有限，以至該片上映10天，截至前日票房僅得320萬，但由於影片口碑好，縱使場次少，入座率卻相當高，連近日忙拍新片《賭城風雲》的影帝周潤發前晚也去了捧場。發哥為了支持這部香港誠意之作，一向10時前入睡的他不惜熬夜不睡去戲院觀賞。</p><p>獨腳舞者至震撼</p><p>發哥前晚約9時半抵達又一城amc戲院，當市民看見他均興奮得爭相合照，態度親民的發哥要求市民排好隊，然後逐一與他們照相，由於後來人潮越來越多，現場職員只好先安排發哥入場。看完電影後，發哥在友人陪同下離場，在戲院門口巧遇到戲院謝票的黃修平和演員顏卓靈等人，他們沒想過發哥來捧場，故此興奮得拉着合照和自我介紹，發哥主動與黃修平握手後笑着說：「拍得好好睇、好有誠意，部戲拍咗幾多錢？」黃修平回應：「530萬。」發哥聽後說：「唔容易呀！你哋都拍得好辛苦，繼續努力！」 </p><p>事後發哥再接受訪問，他笑言：「平時我10點就上床瞓，今晚為咗睇呢部戲，我專登瞓咗晏覺先嚟。不過拍得真係幾好睇，不枉我捱夜唔瞓嚟睇呢部戲，部戲冇卡士、冇乜製作費，只用一班冇乜演戲經驗新人，能拍到𠵱家嘅水準真係唔容易，個女主角阿花（顏卓靈）笑得幾甜同可愛，表現自然，而柒良（蔡瀚億）好有喜劇感，演喜劇好有自己風格，演得好突出，大有機會做星仔接班人，令我覺得最震撼係戲中有個舞者係冇咗一隻腳嘅（Tommy Guns），成部戲好勵志，啱年輕人睇，可惜戲院放映場次咁少，日場買唔到飛，我都要買10點場先有得睇。」</p><p>柒良前晚趕到又一城戲院時，發哥已經離開，對於被發哥指有機會接周星馳班，柒良昨在電話明顯受寵若驚，口震震的他先「嘩」了一聲，之後說：「絕對冇可能（指跟周星馳相比），發哥係我偶像，我好喜歡佢做戲，呢件事有兩個神級演員，一個發哥，一個星爺，發哥咁講絕對令我受寵若驚，其實噚晚知道佢有捧場，我都即刻飛去戲院想見佢，可惜緣慳一面。發哥今次咁講對我係好大鼓勵，令我對演喜劇更有信心，我夢想有一日可以同佢合作。」</p><p>口碑好開拍續集</p><p>投資該片的Golden Scene老闆Winnie昨說：「雖然呢部戲拍咗成530萬，票房唔算好好，但口碑贏晒，總算有啲安慰，當初喺台灣認識黃修平，知道佢缺乏資金拍呢部戲，我就答應幫佢，諗唔到佢哋感動到熱淚盈眶，所以我返到香港幫佢哋同政府借咗約212萬，其餘我同太陽城都投資咗啲。呢啲新導演咁有誠意，影壇應該畀多啲支持佢哋，所以𠵱家都同導演傾緊再拍續集。」<br>此外，前日梁詠琪（GiGi）與老公在中環巧遇在街頭獵影的發哥，她昨把照片放上微博，GiGi昨在電話說：「發哥超級nice，我仲介紹老公畀發哥認識，後來佢仲話要請我食飯。」<br>採訪：葉雪</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>