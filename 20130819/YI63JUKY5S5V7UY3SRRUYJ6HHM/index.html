<html><header><meta charset="utf-8"><title>求驗客手記：林拔當旺奠勝局</title></header><body><h1>求驗客手記：<br>林拔當旺奠勝局</h1><p>（喜）「呢個係我人生其中一個最美妙嘅星期！」修咸頓射手列基林拔（圖）上周中首次獲選入英格蘭國家隊，獲派後備上陣，仲射入致勝入球，助英軍於友賽主場以3:2擊敗蘇格蘭；到上周六，31歲嘅林拔繼續當旺，喺聯賽開鑼戰為修咸頓奠定勝局，幫「聖徒」作客以1:0擊敗西布朗。另外，諾域治嘅新中鋒雲禾夫斯雲高都有好表現，有一球進賬，幫球隊追平2:2，主場逼和愛華頓。至於韋斯咸亦靠兩名英軍祖高爾及路蘭各建一功，主場以2:0輕取喺英超處子登場嘅卡迪夫城。</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>