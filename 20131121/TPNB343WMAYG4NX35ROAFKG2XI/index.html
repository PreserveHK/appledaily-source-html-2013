<html><header><meta charset="utf-8"><title>求驗客手記︰受傷美斯拎金靴笑番</title></header><body><h1>求驗客手記︰受傷美斯拎金靴笑番</h1><p>（喜）呢排啲世界盃附加賽同友賽踢到如火如荼，因為大腿傷要下年先復出嘅巴塞隆拿美斯梗係冇份，冇得喺比賽中爭取金球獎印象分，好彩都有獎拎增加曝光率；好似周三美斯（右）就從巴塞名宿史岱捷哥夫（左）手上，拎到上季歐洲金靴獎；美斯上季就梗係勁，聯賽累積46球，平均每場入1.43球，大幅拋離其他對手勝出。<br>講開巴塞，佢哋真係俾FIFA病毒搞到好頭痕，西班牙為錢勞師動眾去非洲踢兩場友賽，其中周二作客以0:1不敵南非，巴塞門將域陀華迪斯據報右小腿肌肉撕裂，要休息6星期，今年睇嚟都無法復出。巴塞賽後仲話中場沙維都傷埋，兵源更加緊張。</p><p><br>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>