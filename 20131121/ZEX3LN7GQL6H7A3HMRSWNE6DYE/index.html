<html><header><meta charset="utf-8"><title>隔牆有耳：張超雄派波　立會謝絕兒童玩意 - 李八方</title></header><body><h1>隔牆有耳：張超雄派波　<br>立會謝絕兒童玩意 - 李八方</h1><p>噚日係國際兒童日，工黨張超雄喺立法會提出要求政府設立兒童事務委員會嘅議案。其實鬍鬚雄早喺2007年已經提出過相同議案，仲獲立法會通過，可惜三年又三年，政府咪又係當耳邊風。再接再厲嘅鬍鬚雄噚日仲專登整咗啲氣球送畀議員，希望佢哋支持吓，可惜立法會對吹氣類物體大為緊張，好驚呢位社福界長毛會拎啲氣球入去放。冇計啦，鬼叫民建聯早兩年見長毛喺會議廳放氦氣球就喊打喊殺話「氫」氣球會爆炸，唔知氫氣球早已絕迹。鬍鬚雄惟有提早做聖誕老人，將氣球逐家逐戶送去各位議員嘅辦公室，佢好無奈咁話，希望呢次議案能再獲通過，否則喺國際兒童日被否決就真係好肉酸。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>