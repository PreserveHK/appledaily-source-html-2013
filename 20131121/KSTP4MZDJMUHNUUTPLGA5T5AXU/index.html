<html><header><meta charset="utf-8"><title>貨車甩轆變風火輪</title></header><body><h1>貨車甩轆變風火輪</h1><p>【上　水】<br>【本報訊】上水驚現甩轆「風火輪」！昨中午12時許，一輛有六組孖轆的重型貨車，在行駛途中尾輪突然爆胎，司機仍懵然不知繼續開行，令輪胎不斷磨擦，至上水粉錦公路近彩園邨迴旋處，疑貨車掟彎重力聚向一邊，拗甩車輪，車尾一組車胎連同部份泥擋跌落慢線上，但貨車仍以五組孖轆繼續行走遠去。<br></p><p>地上瀝青也熱熔
</p><p>未幾，一輛消防車駛經現場，發現該組甩轆正冒煙，於是通知警員到場指揮交通，同時召來拖車，20分鐘後拖車將該輪胎吊起，只見地上瀝青受熱熔解，可見熱力驚人，其間該組車胎被吊起時疑遇風吹着火頭，車胎冒出熊熊大火。拖車工人驚見甩轆起火，立即把它放回地上，警員連忙取來滅火筒撲救，約兩分鐘將火救熄，事後再由拖車運走，沒人受傷，受事件影響，現場交通一度受阻。</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>