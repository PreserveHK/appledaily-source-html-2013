<html><header><meta charset="utf-8"><title>求驗客手記︰日本殺紅魔夠爭氣！</title></header><body><h1>求驗客手記︰日本殺紅魔夠爭氣！</h1><p>（喜）日本為備戰明夏世盃決賽周，趁呢個國際賽檔期遠征歐洲，同荷蘭及比利時踢兩場友賽。上周六「藍武士」喺比利時鬥荷蘭，落後0:2下逼和2:2，表現備受讚賞。前日佢哋作客鬥比利時又踢好波，喺落後0:1下最終反勝3:2，除咗柿谷曜一朗同本田圭佑（左）有波入，岡崎慎司（左）入嘅第3球仲靚到爆，極之有組織性。相反「紅魔鬼」繼上周四0:2不敵有法卡奧壓陣嘅哥倫比亞後，今場又輸畀日本，連續兩場喺主場輸波，連累唔少捧場客損手收場，同英格蘭一樣咁衰波。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>