<html><header><meta charset="utf-8"><title>隔牆有耳：教會搞普選D-day 　陳日君力撐 - 李八方</title></header><body><h1>隔牆有耳：<br>教會搞普選D-day 　陳日君力撐 - 李八方</h1><p>佔定唔佔？與其等聽大佬指示，不如自己傾埋一份。喺香港有30幾萬信徒嘅天主教會，雖然之前發緊急呼籲話政改冇改善先會支持佔中，又落晒閘話唔會參與佔中三子主辦嘅商討日，但嚟緊12月1號就會自己搞番場D-day，仲請咗朱牧、敢言神父陳滿鴻同埋幾位學者，講吓教會同民主有乜嘢關係同埋乜嘢叫暴力同非暴力，之後會一齊傾吓普選方案。<br>講到普選，榮休主教陳日君樞機就最肉緊，噚日仲拎住個寫住「我支持12.01天主教普選商討日」嘅speech bubble影相放上網，呼籲教友參加。大會話參加者事前要睇資料，所以事先冇報名就參加唔到，報名可以打電話去2560 3865天主教正義和平委員會，下個禮拜一截止喇。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>