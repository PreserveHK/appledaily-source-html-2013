<html><header><meta charset="utf-8"><title>博弈穿雲：殘股翻身熔盛大爆發 - 俞亮</title></header><body><h1>博弈穿雲：殘股翻身熔盛大爆發 - 俞亮</h1><p>三中全會的「反高潮」，帶動港股突破9月下旬至11月初的橫行區域，並由向下跌破支持，迅速轉為向上突破阻力，動力絕不能小覷。理論上已確認港股中線利好走勢，預期恒指連續兩日出現陰燭，只屬短線整固，稍後將有機會破旗上升。<br>踏入11月下旬，市場情緒轉為樂觀，即使恒指一連兩日回吐，但炒作氣氛不減反增，資金流入落後股及二、三線股，完全未見市場出現派貨迹象，實屬好兆頭。<br>現階段已踏入11月最後一個星期，進入對沖基金年結前的粉飾櫥窗時段，雖然對沖基金今年回報大多理想，毋須刻意嘜價交數，但對沖基金亦不希望11月底前持股股價下跌而「臨尾香」，因此筆者估計，11月底前環球市況至少能靠穩，無風無浪之下，二三線以至細價股有機會進入蜜月期。</p><p>反彈力強　目標價1.6元</p><p>炒股不炒市之下，放寬一孩概念股已炒到上天，現時寧吼落後股份，年初至今跌得多，反彈動力自然較大。「超殘股」熔盛重工（1101）噚日終於發力嘞，單日就爆升逾兩成，不讓同業廣船（317）專美，但綜觀行業情況、公司估值以及股東手影等等，熔盛反彈浪只在起步階段，目標直指1.6元，潛在升幅38%！<br>工信部早前發佈《船舶行業規範條件》，講到明要加強船舶行業管理、解決產能過剩、加快結構調整、提升技術水平等，擺明係要汰弱留強，熔盛作為內地民營造船一哥，肯定受惠。<br>去年全球新船定單4,686萬載重噸，但今年首9月已達8,396萬載重噸，其中內地承接新船定單達3,806萬載重噸，按年勁升兩倍，熔盛業績有望持續改善。</p><p>估值較同業大折讓</p><p>由於業績轉差，熔盛被基金沽至體無完膚，投資價值卻因此浮現，現價市賬率低至0.46倍，變相半價大平賣，較廣船嘅2.1倍，更加係折讓近八成，資金追捧低殘股，熔盛乃不二之選。<br>另一方面，繼早前獲彤叔嘅御用經紀鼎珮認購可換股債券之後，熔盛的大股東張志熔提出私有化名下另一間的上市公司恒盛（845），市場估計私有化之後，張志熔將會把其內房資產出售，樂觀一點來看，即大股東未來有更多嘅銀彈，對熔盛嚟講，絕對係一個好的消息。<br>睇圖表，熔盛由2012年初至今，股價一直拾級而下，噚日出現久違了嘅大陽燭，成交更創了一年的新高，絕對唔似係炒一日貨仔咁簡單，現價1.16元，較250日線的1.19元僅低三格，一旦升穿，將可確認由熊轉牛。用舊年初跌浪反彈0.382倍計，可見1.60元，潛在升幅約38%，屆時市賬率仍較廣船平七成。<br><br>俞亮<br>本欄逢周四刊登</p><p>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24  </p></body></html>