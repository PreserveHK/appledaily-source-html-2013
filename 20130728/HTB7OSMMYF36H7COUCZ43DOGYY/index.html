<html><header><meta charset="utf-8"><title>單親母智障兒缺基本家電</title></header><body><h1>單親母智障兒缺基本家電</h1><p>【家居援助】<br>早年離鄉別井從印尼來香港任家庭傭工的美姐（54歲），其後與港人丈夫結婚，惟其夫兩年前因病離世後，她獨力照顧17歲智障兒子阿雲，靠綜援維生，生活捉襟見肘，家中一直未有添置熱水爐，「佢（阿雲）越來越大，平日幫佢沖涼好吃力，唔用熱水又怕佢會冷親。」美姐擔憂地說。</p><p>基金撥款贈熱水爐</p><p>美姐表示，阿雲年幼時因發高燒令智力受損，「佢（阿雲）以前有時情緒會控制唔到打人，好彩有社工幫手，佢近半年開始識得控制自己情緒，好咗好多」。美姐平日「全天候」照顧阿雲，吃飯、沐浴，甚至大小便也依靠美姐協助，惟身體的缺陷無損母子之間的感情，「佢點都係我個仔，我會好好照顧佢」。<br>雖正值炎夏，但母子也極需要熱水爐方便洗澡。美姐坦言：「以前佢細個可以煲幾煲水就夠，𠵱家佢大個，用多咗水沖涼，真係煲唔切水」。而且母子家空氣欠流通，十分酷熱，美姐也盼有冷氣機可助他們「降溫」，「平時夜晚有時熱到瞓唔到，阿雲就會『竧𣉢』。」<br>蘋果日報慈善基金探訪美姐母子後，將從「家居援助專戶」撥款約5,200元購買一部熱水爐，讓他們毋須再煲水沖涼。<br>「美姐」捐款編號：C3443<br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3443">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3443">捐款記錄</a></div></p></body></html>