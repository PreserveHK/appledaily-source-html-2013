<html><header><meta charset="utf-8"><title>羅乃新高徒音樂會　罐頭換門券「收益」轉贈無家者及貧苦</title></header><body><h1>羅乃新高徒音樂會　罐頭換門券<br>「收益」轉贈無家者及貧苦</h1><p>【本報訊】去聽音樂會，你會帶甚麼？螢光棒？哨子？獨立音樂創作人李林風，建議觀眾帶一個揭蓋式罐頭、一包獨立包裝餅乾和一包紙包飲品！以食物換音樂，這個名為「一換一」的音樂會規矩多多：食物要在社區小店買，買時最好和店員聊聊天。「觀眾帶嚟嘅食物，我哋會透過平等分享行動，轉贈無家者和板間房居民，但唔希望大家只抱聽完歌，就等於做咗善事咁簡單」。<br>記者：呂麗嬋</p><p>音樂會明日在上環文娛中心舉行，叫「BARTER CONCERT」，顧名思義，以物易物。演出者包括獨立爵士樂團和幕後流行曲創作人，「我哋唔係陳奕迅，門票一早售罄，好多人都係為概念而嚟」。李林風是樂隊DE TESLA成員，也是今次音樂會搞手。他不諱言，花半年時間籌備音樂會，是幫人，也是幫自己。<br>「有一段時間晨昏顛倒，坐地鐵見到多人，都會好驚。」師承本港著名鋼琴家羅乃新，24歲的李林風，外形像個寸爆死𡃁仔，但鋼琴造詣了得，12歲已懂寫歌、18歲擔大旗創作世界女排大獎賽主題曲，曾自大得以為自己是音樂天才。從前的他，可不是這樣的人。<br>出身單親家庭，爸爸是病態賭徒，有一個姐姐的李林風很愛媽媽，可是不懂表達。「成日嗌交，唔知為乜？」童年不快樂，中學在社署轄下的院舍度過。憤怒的他曾離家出走，瞓天橋底，「覺得呢個世界好唔公平，成日問點解」。痛恨別人，也痛恨自己。幸好，他愛音樂，遇上好老師，儼如另一個媽媽的老師羅乃新，在他人生最低谷，成就了另一個他。教他音樂，也教他做人。</p><p>人肉速遞門票宣理念</p><p>「我好情緒化，總會將自己嘅情緒放到無限大，佢好了解我，會安慰我：人人都要做主角，咁邊個做配角？又帶我去壁屋監獄做義工，睇吓呢個世界。佢哋因為犯咗事受困，我畀自己困住，根本冇分別。」與其自困愁城，不如積極為自己開創未來，想想可以做甚麼，「呢個世界唔畀機會我，我就試吓建立機會畀自己」。<br>坐言起行，將創作的歌放上YouTube，自組樂隊出網絡唱片《MANIFESTO宣言大碟》，零宣傳、冇分銷商，在互聯網世界一樣放異彩，行銷至英美，「透過facebook，有外國人聽咗，覺得鍾意，訂我哋嘅唱片，只要係好嘅作品，我唔信冇人欣賞」。憤怒依然，但他的憤怒，卻統統反映在創作的歌裏。由他一手包辦曲詞的《漆黑島》，他反問這個世界：「當城市被現實淹沒，未來還可以依據些甚麼？」音樂會一出賣個滿堂紅，在獨立音樂圈子，已是奇蹟。</p><p>「我希望一換一音樂會，只係一個起點。」不滿意現狀，就聯合起來，共同建立一個理想的平台。在新世界，他找到了人生的出口：「試過將唱片放喺外地嘅民宿寄賣，仲希望唔同行業可以crossover，比如同啲社區入面嘅小花店合作，以花做主題，搞小型音樂會。」共生的概念，讓輕若鴻毛的個體互相取暖，「就算不能改變世界，至少，為社會帶嚟一啲變化，令它變得有選擇」。告別隱蔽但仍然有火，阿風如是說。<br>音樂會在政府場地舉行，他放棄方便的城市售票網系統，利用網上平台自行分銷，買票的人在地鐵站交收，每票50元，收回租場雜項成本，每張門票由他人肉速遞，親身向每個入場的觀眾講解「一換一」概念，鍥而不捨，「以前好怕見人，𠵱家逼自己到處見人，仲會問自己，究竟可以為呢個社會做啲乜嘢」。只要願意，付出何妨比收穫多。</p><p>【動主播召喚 敢你就來】 <br>立即報名： http://anchor.nextmedia.com </p></body></html>