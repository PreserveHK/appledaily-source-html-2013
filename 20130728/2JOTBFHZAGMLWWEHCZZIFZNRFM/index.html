<html><header><meta charset="utf-8"><title>王曼喜懶理媽咪禁令　夜蒲又扯煙</title></header><body><h1>王曼喜懶理媽咪禁令　夜蒲又扯煙</h1><p>【中環】王敏德同名模馬詩慧（Janet）嘅21歲大女兒王曼喜，五月尾被本報影到喺中環荷李活道嘅酒吧消遣時，同衞蘭嘅男模舊愛Roger攬攬錫錫，又一齊當街煲煙，Janet曾公開話唔鍾意個女食煙，會勸吓佢戒煙。<br>可惜女大女世界，噚日凌晨一點幾，又見到王曼喜喺同一地點嘅酒吧門外煲煙，仲同班朋友邊扯煙邊吹水，不知幾開心。</p><p>「係social smoking」</p><p>其中一位男性朋友冇煙食時，好熟手喺曼喜個褲袋度攞，攞完又擺番落去，冇耐遠遠見到有朋友搭的士，曼喜好興奮咁不停咁向的士揮手，的士駛過嚟停低，畀佢同朋友傾咗一陣再駛走，後來曼喜知道有記者影相，就返入酒吧直到兩點幾都冇再出嚟。<br>Janet噚日喺電話講到曼喜未戒煙時話：「佢咁大個知自己做乜，都有一路問佢有冇食煙，佢話少少，都知道係social smoking。」至於囡囡蒲到凌晨兩點幾都唔返屋企，Janet就話：「佢等埋妹妹先咁夜，我做阿媽都要佢哋返咗先瞓，但唔會咁多限制，佢都21歲，大家要有空間，如果冇男仔喺旁邊又話佢攣，總之知佢識保護自己。」<br>採訪、攝影：楊浩賢、陳辰、徐錦池</p><p>【動主播召喚 敢你就來】 <br>立即報名： http://anchor.nextmedia.com </p></body></html>