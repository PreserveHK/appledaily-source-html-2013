<html><header><meta charset="utf-8"><title>拍劇毒死流浪貓？張馨予遭怒轟</title></header><body><h1>拍劇毒死流浪貓？張馨予遭怒轟</h1><p>到底係忌廉哥都冇佢咁好戲，定係為求拍劇毒死貓？唔係咁草菅貓命嘛？<br>事緣噂日淩晨，有網民截咗幾張正在熱播嘅內地劇集《精忠岳飛》嘅圖片，場戲係講劇中人為證明菜裡有毒，所以搵隻貓試毒。結果隻貓(波斯貓)真係被毒死咗。<br>唔知係隻貓演技太逼真，因為佢中毒之後，真係不斷抽搐，狀甚痛苦，難怪有觀眾同網民睇完之後，覺得《精忠岳飛》劇組真係為咗個劇而毒死貓。唔少網民都好嬲，紛紛轉貼呢個post，要求劇組解釋。<br>事件越鬧越大，唔少網民係咁喪鬧，終於，吳卓羲舊愛——張馨予，即主角之一，發微博闢謠，話隻貓唔郁，唔係真係死咗，而係用咗麻醉藥。拍戲時，貓咪嘅主人都喺度。至於貓咪的幾次抽搐，係工作人員用手配合出來」的效果。<br> 張馨予並寫道:「請不要拿著愛心當成罵人的理由，沒有弄清楚狀況前，不要去指摘你不瞭解的人。」不過，網民繼續怒轟，有網民仲話:「貓貓麻醉後是雙目圓瞪，舌頭伸出，電視裏這只貓貓眼睛半閉，瞳孔放大，第三眼瞼都出來的，儍子都能看出這是生命虛脫的表現！既然貓貓還活著，麻煩請主人帶著貓出來澄清一下！而且這只貓貓髒成這樣，到底是否有主人尚屬未知！」<br>亦有人話:「我見過很多貓麻醉，我寶寶做絕育，麻醉的時候，眼睛睜的很大，美瞳全打開，醫生還要給她塗眼藥膏，怕她眼睛乾燥，根本不是劇組圖片裏瞳孔渙散，眼瞼脫出，死氣沉沉的模樣！」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>