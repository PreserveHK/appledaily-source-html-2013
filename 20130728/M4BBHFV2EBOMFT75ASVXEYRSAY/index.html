<html><header><meta charset="utf-8"><title>娜姐腳趾公骨折照開工</title></header><body><h1>娜姐腳趾公骨折照開工</h1><p>周秀娜日前為無綫到日本沖繩拍攝新節目《度身訂造旅行團》，大前晚拍攝一場沙灘放煙花鏡頭，雙腳被煙火灼傷，走避時又跌倒爆甲，她前晚提早返港就醫，下機即到醫院照X光，醫生指她右腳腳趾公有輕微骨折。娜姐不欲影響工作，昨日跛住腳到柴灣為電影《爆3俏嬌娃》拍海報。<br>娜姐的雙腳貼上紗布，右腳腳趾公則包紮着，她昨在電話中說：「我試咗單腳沖涼，今日要就大家拍嘢，唔想阻礙進度。醫生話腳趾公嘅少少骨折，要再覆診睇吓點，影相時候先着密頭鞋。」舊愛Avis前日表示要致電慰問，並會為娜姐拜神祈福，娜姐避談：「我落機收到好多短訊，未有逐一回覆，只係打咗畀爹哋媽咪報平安。」<br>採訪：比華利</p><p>【動主播召喚 敢你就來】 <br>立即報名： http://anchor.nextmedia.com </p></body></html>