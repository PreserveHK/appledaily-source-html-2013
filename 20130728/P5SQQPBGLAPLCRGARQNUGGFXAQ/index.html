<html><header><meta charset="utf-8"><title>關注東北人士上街　中大新亞校友上街今日遊行踢走囤地波</title></header><body><h1>關注東北人士上街　中大新亞校友上街<br>今日遊行踢走囤地波</h1><p>【囤地醜聞】<br>【本報訊】民陣今日發起遊行，疾呼撤回東北發展計劃，要求以權謀私、滿口謊言的發展局局長陳茂波下台。陳茂波連日來以大話冚大話，甚至亂用中大新亞書院的校歌遮醜，激起關注新界東北發展的團體以及新亞校友和學生不滿，呼籲市民今日上街，踢走快將上任一年的陳茂波，也要包庇陳的特首梁振英下台。<br>記者：呂浩然　韓耀庭</p><p>陳茂波日前在立法會引用新亞校歌「艱險我奮進，困乏我多情。千斤擔子兩肩挑，趁青春，結隊向前行」自況。表明今日參加遊行的新亞學生會幹事長麥浩然痛斥，陳茂波曲解校歌掩飾罪行，令新亞學生蒙羞和氣憤，「佢𠵱家嘅情況係佢自己做錯嘢，唔應該用『艱險』去形容佢自己嘅情況」，何況「千斤擔子兩肩挑」的意思，其實是寄語大家要承擔自己做的事，陳茂波竟然以此來遮醜，無疑是侮辱了新亞書院。</p><p>炮轟犧牲港人滿足私利</p><p>中大學生會會長鍾耀華表示，東北發展是關乎香港農業的問題，一直要求村民犧牲小我、完成大我的陳茂波，竟然「犧牲緊全個香港人嘅大我，去完成佢自己嘅私利」，炮轟陳茂波有辱新亞的校訓「誠明」。<br>鍾耀華續指，今次事件不但反映陳茂波的操守問題，更凸顯現時的制度不公義，因陳茂波上任之後，劏房、酒駕等醜聞不絕，仍可厚顏無恥地留任，問題癥結在於沒有普選，令陳毋須向公眾問責。<br>曾任立法會議員的新亞舊生、民主黨張文光呼籲陳茂波盡快交代事情真相，強調用校歌也無助釋除公眾疑慮，張文光說：「佢呢件事情用證據同埋事實去說話就足夠，校歌係有好特定嘅環境同埋內容，對於解釋佢𠵱家嘅處境冇特別幫助。」</p><p>「如果身冇屎使乜咁驚」
</p><p>關注東北發展的團體同樣感到氣結，粉嶺北農村及居民聯席成員卓佳佳指出，粉嶺北的村民今日會參與遊行，一來當局不斷強推東北，由始至終漠視村民，所謂的諮詢「都係佢講多過你講，佢問你嘅問題就好似行咗入間舖頭度，你都冇打算買嘢，佢就問你畀卡定畀cash咁」。<br>卓佳佳又指出，處事輕率、不諳規劃的陳茂波，至今未有全面交代囤地問題，一味以擠牙膏式回應，「無論在情在理，佢都唔再適合做發展局長，亦都唔適合牽涉喺東北發展嘅事」。<br>古洞北發展關注組成員李肇華亦斥責陳茂波，李表示：「佢左閃右避、佢嘅行為係大問題，有地咪有地囉，使乜左閃右避、使乜一個冚一個大話？呢啲係涉及誠信、操守問題，我唔相信喺新界東北裏面，現任官員有地要拎去打靶，但係你申報好，使乜咁驚，如果身冇屎。」</p><p>踢走陳茂波大遊行</p><p>主題：<br>狼英謬波<br>蛇鼠一窩<br>貪官下台<br>撤回東北發展計劃<br><br>日期：今日<br><br>時間：下午3時<br><br>起點： 銅鑼灣東角道行人專區，遊行至金鐘政府總部<br><br>資源來源：民陣</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>