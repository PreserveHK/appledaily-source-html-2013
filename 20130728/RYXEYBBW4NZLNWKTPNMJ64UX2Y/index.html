<html><header><meta charset="utf-8"><title>Chilam甜言𠱁靚靚：個心仲卜卜跳</title></header><body><h1>Chilam甜言𠱁靚靚：個心仲卜卜跳</h1><p>張智霖（Chilam）憑《衝上雲霄II》Cool魔角色人氣勁升，蘇志威（阿細）與友人合資的男士禮服店於中環分店舉行開幕禮，特邀Chilam任剪綵嘉賓。蔡一智和蔡一傑等也有出席。Chilam魅力非凡，吸引大批市民店外圍觀。他表示和草蜢相識廿年，阿細每個重要時刻，他必定有份參與。</p><p>「我封咗盤」
</p><p>大受歡迎的Cool魔令Chilam身價提升，他笑說：「今日收嘅仲貴過平時，唔好以為我唔收錢，阿細好好，自動波畀我，仲畀我一世西裝。」對於盛傳他離開唱片公司Neway，他說：「未知，近來以拍劇為主，冇時間出碟。」有指陳曉東代替他的位置，Chilam大讚東東是實力派歌手，亦希望聽到他唱歌。會否不續約？Chilam說：「做唱片宣傳有啲攰，等我唞足精神，之後再發力。」<br>提到Chilam在《衝II》與女對手有不少激情戲，加上他有異性緣，有指老婆袁詠儀（靚靚）要拜神箍實他，Chilam無奈地說：「有劇出就有呢啲傳聞，都唔知點解會影到我去新加坡。」笑指他獲封筍盤，Chilam笑說：「吓？我封咗盤喎！拍劇有幾happy，只係劇情，亦唔係呢套劇重點，如果係要箍，廿年前就箍，佢𠵱家好放任我，因為我對佢死心塌地。」Chilam又謂大家的財政獨立，還肉麻說：「我個心（對住靚靚）仲係卜卜跳。」<br></p><p>此外，靚靚前日在北京宣傳內地劇《龍門鏢局》時，對於Chilam在《衝II》有不少激情戲，氣定神閒的她直言不介意，笑說：「最好多一點，好東西不能浪費。」靚靚表示跟老公合作過，差點吵起來，因為大家有不同看法，為了家庭幸福，不會和他演戲。<br>採訪：王連連<br>攝影：黃文偉</p><p>【動主播召喚 敢你就來】 <br>立即報名： http://anchor.nextmedia.com </p></body></html>