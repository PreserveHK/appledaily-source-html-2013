<html><header><meta charset="utf-8"><title>隔牆有耳：秋生幽默謝票　自嘲芝麻官 - 李八方</title></header><body><h1>隔牆有耳：<br>秋生幽默謝票　自嘲芝麻官 - 李八方</h1><p>新一屆藝發局選舉變天，最多人關注嘅焦點，梗係影帝黃秋生成功擊敗咗古天農，正式成為藝發局戲劇界代表嘅當選人啦！<br>話晒係戲劇界代表，秋生都交足戲，噚日以喜感十足嘅另類方式「謝票」，佢喺微博上載咗一張身穿清朝服裝嘅相片，佢仲自嘲：「九品芝麻官當選藝術發展局委員，任重而道遠，多謝各界支持。」<br>到底佢做藝發局委員會唔會好似做戲咁出色？拭目以待啦。佢嘅前老闆、旅發局主席兼寰亞集團老闆林建岳就對佢信心十足咁噃，噚日岳少恭喜秋生當選，大讚對方實至名歸兼有抱負。<br>岳少之後仲笑笑口話：「佢咁想去選到呢樣嘢，我諗佢一定係滿肚密圈，希望佢出嚟做啲嘢幫藝發局。」</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>