<html><header><meta charset="utf-8"><title>隔牆有耳：退過期月餅券　西環好浪費 - 李八方</title></header><body><h1>隔牆有耳：<br>退過期月餅券　西環好浪費 - 李八方</h1><p>張曉明治下嘅中聯辦厲行節約，拒絕政商界人士送禮，企圖打造清廉形象。但對唔少中國人嚟講，傳統節日包括新年同中秋，送吓應節食品係一種禮貌同尊重，話晒呢個都係張曉明首個在港過嘅中秋節吖，所以八方聽聞，仲有唔少人喺啱啱過咗嘅中秋節，向西環送上大量月餅券，當係一份小小心意。<br>據西環消息稱，佢哋喺中秋後將大批月餅券打回頭，據聞此舉令送禮嘅政商界人士有微言，西環決絕唔收禮都係其次，最弊係啲月餅券，原來已經過晒期。雖則話係百零二百蚊一盒，但十幾廿張月餅券一次過報廢，無啦啦益咗間餅舖，都咪話唔肉痛。部份政商界人士則話痛定思痛，下個大時大節真係乜嘢都唔鬼送。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>