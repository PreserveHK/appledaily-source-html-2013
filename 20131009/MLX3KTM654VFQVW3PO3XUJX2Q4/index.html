<html><header><meta charset="utf-8"><title>隔牆有耳：apm搞手信市集　迎訪港郵輪 - 李八方</title></header><body><h1>隔牆有耳：<br>apm搞手信市集　迎訪港郵輪 - 李八方</h1><p>啟德郵輪碼頭10月中正式全面啟用，即將訪港嘅郵輪有5艘，包括海洋航行者號、鑽石公主號、海洋水手號、寶瓶星號及雙子星號訪港，預料會帶嚟1.2萬名旅客。唔少商場睇準呢批坐郵輪、消費力有番咁上下嘅豪客，各出奇招吸金。好似觀塘嘅apm咁吖，就為呢班郵輪客搞好多花臣，例如會舉辦大型港式手信市集，又話會引入包括飛機欖、菠蘿油同古法麵粉公仔等逾300款富香港特色嘅懷舊美食同民間手工藝品。商場仲話會舉辦功夫表演、中式雜技、做大戲（圖）等有關香港地道文化嘅表演，等旅客「濕平」之餘，認識多啲中國源遠流長嘅藝術文化喎。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>