<html><header><meta charset="utf-8"><title>隔牆有耳：仙姐阿石現身　捧陳寶珠場 - 李八方</title></header><body><h1>隔牆有耳：<br>仙姐阿石現身　捧陳寶珠場 - 李八方</h1><p>林鄭前日為捧饒宗頤場，唔去建制派飯局；既然冇特區話事人到場，建制派內唔少議員亦索性缺席，各自各搵食，當中唔少人去咗喺會展舉行嘅中大50周年「殿堂演藝之夜」籌款晚會，包括馬逢國、林健鋒同梁君彥等。咁又係，呢個活動筵開百幾席，又有董建華、梁愛詩、高永文同曾德成等前任或現任高官到場，吸引力當然大過建制派食自己。<br>而且當晚佢哋仲見到久違咗嘅白雪仙，個個表現得好似小粉絲咁要求合照，又恭喜佢攞到金紫荊星章。原來白雪仙到場係為咗捧徒弟陳寶珠同梅雪詩嘅場，呢對粵劇名伶嘅表演，博得唔少掌聲。有仙姐，自必有劉千石啦，有相為證㗎。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>