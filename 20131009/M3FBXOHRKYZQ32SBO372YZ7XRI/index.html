<html><header><meta charset="utf-8"><title>林子祥撩青霞復出</title></header><body><h1>林子祥撩青霞復出</h1><p>林青霞、白雪仙、林子祥、鄺美雲及男友林達民和楊天經夫婦等，前晚在灣仔會展出席「香港中文大學五十周年殿堂演藝之夜」。青霞穿上黑色連身裙、銀色外套現身，高貴美艷，與表演嘉賓林子祥並排而坐時說：「本來唔嚟㗎，知你表演先到咋。」<br>林子祥想再與青霞合作，他說：「上次見佢都係佢囡囡開學校嗰陣，我都想同佢再合作，不過我哋兩個都要瞓覺，拍戲又冇得瞓覺。」對於青霞講明是為捧他場才到，林子祥謙虛說：「佢個個都捧。」太太葉蒨文為何不出席？他指太太要做《星夢傳奇》，讚比賽的藝員水準不俗。</p><p>唔認同周啟生</p><p>對於周啟生指香港樂壇已患末期癌症，又批評陳奕迅五宗罪，林子祥說：「佢講啲咁嘢？呢啲係佢哋嘅事唔關我事，香港樂壇一向有高有低，𠵱家啲歌唔同咗，多咗人自己創作，有自己風格，我唔認同佢講法，應該向前行，最緊要係做嘢係真心咁做，唔係博懵。」</p><p>鄺美雲出佛曲</p><p>鄺美雲與男友林達民十指緊扣到場，問可會在台上獻唱？鄺美雲說：「唔會住，啱啱錄起隻佛曲碟，事隔八年第二隻，全碟趙增熹幫我監製。」鄺美雲表示會考慮捐部份新碟到佛堂義賣，男友會認購多少？林達民笑言：「都未出，佢平時喺卡拉OK都有唱畀我聽，現場好聽過唱片，100分有凸。」楊天經透露正在努力造人，有好消息會公佈。<br>採訪：譚倩宜<br>攝影：黃偉雄</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>