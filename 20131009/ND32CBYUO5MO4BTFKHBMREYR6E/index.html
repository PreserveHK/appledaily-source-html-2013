<html><header><meta charset="utf-8"><title>隔牆有耳：拍《竊聽3》　方中信激似上海仔 - 李八方</title></header><body><h1>隔牆有耳：<br>拍《竊聽3》　方中信激似上海仔 - 李八方</h1><p>爾冬陞同黃斌聯合監製，麥兆輝同莊文強執導嘅《竊聽風雲3》嘅宣傳海報一出街，八方睇到眼到凸埋，點解套戲勁到搵到江湖猛人拍片？海報中人咁似喺特首選舉時同梁營食咗餐江湖飯局而聲名大噪嘅上海仔，同埋連祠堂都賣得嘅上水侯主席？望真啲，嗰個冬菇頭原來係方中信嚟嘅，而戴上侯主席招牌黑超嗰位查實係劉青雲。有網民話曾江個角色就係新界王，即係鄉議局主席劉皇發。<br>《竊聽風雲3》話係「香港土豪全員集合」，海報金句係：「我們擁有香港最多的土地，我們的目標是：走出新界，稱霸宇宙！！」劇情係講新界最大鄉紳集團壟斷新界，甚至成個香港嘅房地產業，並借助內地富豪資金開拓地盤，用盡陰招暴力手段收地起樓。<br>導演之一麥兆輝昨在電話被問到是否參考上海仔來設計造型，他說：「有少少啟發，唔係影射，冇關係，方中信角色係新界人，好多新界人物都比較old school，都係咁嘅打扮。」八方惟有講句：「如有類同，實屬巧合。」</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>