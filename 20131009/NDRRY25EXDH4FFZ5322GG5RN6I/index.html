<html><header><meta charset="utf-8"><title>遊港遭點錯相　照片被瘋傳兼上頭版澳門女喊冤「我唔係14巴港女」</title></header><body><h1>遊港遭點錯相　照片被瘋傳兼上頭版<br>澳門女喊冤「我唔係14巴港女」</h1><p>【本報訊】「我唔係14巴港女！」澳門少女Crystal由於相貌酷似對方，上星期來港旅遊期間，竟被人拍下照片上載facebook，指「我家姐一眼認出佢」，Crystal就此無辜被扯入全城熱話的惡港女當街摑男友事件，連日來慘遭網絡欺凌，並遭網民起底謾罵，苦不堪言。她雖一再在網上澄清，又在返回澳門後報警求助，但相片仍不斷在網上轉載瘋傳，昨日更有報章於頭版刊登，Crystal昨向《蘋果》哭訴呼冤，希望網民認清事實，放她一馬。<br>記者：馮國良　林茵</p><p>現年18歲的Crystal是土生土長澳門人，她染了金髮，長髮披肩，戴膠框眼鏡，驟眼看與「14巴港女」外形十分相似。她剛剛在一間餐飲店找到新工作，每年有一至兩次到香港旅遊探朋友。上周六她到港旅行，翌日（即惡港女當街摑男友事件見報日），她與朋友由旺角搭港鐵往葵芳，途中倦極睡着，這時竟被人暗中拍下照片，對方迅速將相片放上fb，並註明「啱啱喺地鐵站（港鐵站）見到打男朋友14巴嗰個港女，我家姐一眼認到佢」，該相片瞬間在網上瘋傳，一會兒即獲超過1.3萬個「like」讚好。</p><p>即晚返澳門報警</p><p>Crystal當晚返回酒店用手機上網時始知自己成了網上主角：「一上fb個個朋友都問我係咪嗰個港女，初時仲以為係惡作劇，但發現有好多陌生人喺我fb留言，有啲其他網嘅留言仲惡毒，又鬧我係港女，又問男朋友喺邊？」她已即時在fb澄清，並要求上載者刪除有關相片，對方其後亦已刪除，但相片已在不同網站轉載、討論區遍地開花，且越傳越烈。有網民更提議她剪髮迴避，「點解我要為無謂人轉換髮型，做錯嗰個又唔係我」。<br>Crystal即晚返回澳門，認為受到網絡欺凌，立即到警局報案，司警為她錄口供並承諾會全力跟進，又叮囑她找律師協助索償。無辜當上主角令她十分困擾，「出街好似個個都以奇異眼光望我，我只好低頭行，連前日返新工作，同事都問我係唔係14巴港女」，她透露受事件影響而失眠，其後只好自我安慰，以為事件會過去。<br>以為唔開心嘅時候已捱過，豈料昨晨她的相片又被刊登在香港一份免費報章的頭版，繼續被誤會是惡港女，Crystal哭過又罵過：「有冇人可以幫我？我唔係14巴港女！我可以點樣追究？」「假的訊息有過萬人like，我澄清事實只有10幾個轉載」，至昨晚Crystal知道始作俑者的女學生道歉，她表示會接受，只希望網民了解真相，不要再傳其照片。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>