<html><header><meta charset="utf-8"><title>郭富城：音樂滿足唔到我</title></header><body><h1>郭富城：音樂滿足唔到我</h1><p>郭富城為主演電影《聖誕玫瑰》落力宣傳，他坦言跟導演楊采妮可以用青梅竹馬來形容，他說：「我哋喺工作上面雖然唔係每年都見，但喺入行後重要嘅里程都有大家喺度，好似我憑住同佢合作套《父子》攞影帝，而佢入行拍廣告又係同我拍咁，我哋私底下係好好朋友，所以今次拍攝都好有默契。」</p><p>看淡提名
</p><p>城城坦言友情是令他接拍的原因：「其實劇本都未有嗰陣，Charlie講話想寫，我已經同佢講會無限量支持佢，到最後我都好鍾意個劇本。」談到入行多年也是歌影雙棲，城城表示近十年自己比較注重電影方面，現正處於演戲的成熟期，他說：「我覺得𠵱家係我喺演戲方面，不論心智同思想都係最成熟嘅階段，其實我2000年時已經有專注電影嘅諗法，因為我當時覺得音樂舞台已經滿足唔到我，電影舞台先俾到我足夠空間發揮創意。」<br>至於早前的香港電影金像獎，城城連提名也沒有，他不諱言有一刻失落，但卻算不上很不開心，他說：「其實之前套《最愛》，我用咗更多心機去融入角色同了解劇本，但最後喺香港同台灣都冇提名同迴響，只係內地金雞獎有提名，嗰一刻開始我已經對獎項提名看淡咗。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>