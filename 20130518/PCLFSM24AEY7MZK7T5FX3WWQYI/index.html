<html><header><meta charset="utf-8"><title>應采兒孖家人掃BB衫</title></header><body><h1>應采兒孖家人掃BB衫</h1><p>【銅鑼灣】陀住4個月「小春子」、對銅鑼灣情有獨鍾嘅應采兒（丁丁）前日又喺銅鑼灣出現，今次同行嘅仲有佢媽咪同一位相信係丁丁嘅妹妹。傍晚6點三人去到利園商場專賣嬰兒用品樓層，佢哋對Gucci同Dior嘅小朋友用品情有獨鍾，唔夠30分鐘已經買咗兩袋衫仔同鞋仔，買完就交俾丁丁妹妹攞，丁丁只係不停打手機傳短訊，唔使問梗係同老公陳小春之滙報購物情況。另外，噚日應采兒又同另一位女性朋友去咗銅鑼灣行街，今次除咗睇BB仔嘢，仲睇埋化妝品㖭。<br>採訪、攝影：黃曉程、徐錦池</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>