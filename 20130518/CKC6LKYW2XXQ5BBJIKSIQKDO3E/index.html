<html><header><meta charset="utf-8"><title>拍拖斷正　錦榮跨過Jolin跳車逃</title></header><body><h1>拍拖斷正　錦榮跨過Jolin跳車逃</h1><p>【台北】現年32歲嘅台灣天后蔡依林（Jolin）同細佢4歲嘅混血男模錦榮拍拖已經係公開嘅秘密，成日見佢哋出雙入對喺平民餐廳食飯，證明佢哋戀愛大過天。不過錦榮似乎仲未習慣俾記者追訪，前日喺台北街頭上演一幕棄車極速逃亡。</p><p>Jolin笑笑口任影</p><p>事緣大前晚錦榮俾人發現揸住Jolin嘅平治SL350跑車載住天后喺信義區出現，當去到燈位嘅時候記者上前影相，錦榮表現有啲尷尬，但仲識幫女朋友Jolin拉個太陽擋遮住個樣。不過Jolin唔領情即刻拉番起個擋，笑笑口任影相，但就唔肯訪問。<br>影咗5分鐘錦榮繼續開車，喺台北市兜咗差唔多一個圈，去到建國南路，喺燈位停低，奇怪嘅事發生咗，原本揸車嘅錦榮，忽然從前座乘客位開門出嚟。睇嚟錦榮喺借停燈嘅時間跨過女朋友跳車逃走。佢落車之後見記者仲喺度影相，佢忽然發力狂奔，邊跑邊笑逃去無蹤，Jolin被撞破好事最後自己揸車返屋企。<br>撰文：李森</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>