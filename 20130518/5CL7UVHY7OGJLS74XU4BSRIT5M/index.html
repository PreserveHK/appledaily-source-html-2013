<html><header><meta charset="utf-8"><title>體壇拾趣：<br>禾恩三點式老虎一家親</title></header><body><h1>體壇拾趣：<br>禾恩三點式老虎一家親</h1><p>「老虎」活士自從同滑雪女王禾恩拍拖之後，喺高球場上嘅表現好番唔少，而且睇嚟兩人嘅關係仲越嚟越甜蜜之餘，禾恩仲好「入到屋」！因為日前美國傳媒就拍到活士同禾恩喺佛羅里達出海度假，禾恩三點式上陣之餘，同行嘅仲有活士同前妻艾蓮所生嘅一對仔女查理同森美㖭！</p></body></html>