<html><header><meta charset="utf-8"><title>準亞生吹簫冧羅霖</title></header><body><h1>準亞生吹簫冧羅霖</h1><p>《ATV2013亞洲先生競選》十八位準亞生昨日於大埔總台會見大會評判羅霖，並即場作才藝表演，2號喬冠文穿古裝吹簫，表現一般，但造型相當搶鏡！來自馬來西亞的14號余健深原本想講笑話，可惜冇人笑。3號黃威文則赤膊上身騷肌打拳，雖然竭盡全力，但最終仍敗給來自香港的17號李大衛，他獻唱一曲《痴心絕對》奪得亞洲炫帥才藝大獎。問到是否因為喜歡穿泳褲才選亞生，而沒有參加唱歌比賽？李大衛說：「我仲讀緊書，同學都話我幾靚仔，個個話投票叫我參加。」<br>至於11號崔宰源則奪最友好兄弟獎，他最初以為得才藝獎，訪問時一度問非所答，經解釋後他才以英語說：「我們十分友好，我好喜歡跟大家傾談，平時會一齊做運動。」<br>採訪：王崇穎<br>攝影：陳俊強</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>