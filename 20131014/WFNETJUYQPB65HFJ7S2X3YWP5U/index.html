<html><header><meta charset="utf-8"><title>廈流人　廠蕩衫字經</title></header><body><h1>廈流人　廠蕩衫字經</h1><p>轉型，從來不是一件簡單的事。60年代起可說是香港工廠大廈的全盛時期，由塑膠、紡織、製衣、電子業乜都有，經過數十年，從翻新活化再轉型，變身成影樓、酒店、藝術家聚腳店等，也造就不少以工廈維生的時裝設計師，這種演變帶來了新希望，也開闢了新興的購物地。<br>記者：陳子穎<br>攝影：蔡家輝、伍慶泉<br>化妝：Wasabi@Kingsmakeup<br>髮型：Winnie@Kingsmakeup<br>模特兒：Shawn@Jam Cast、Lauren R@Starz People</p><p>港版RAGTAG唔靠地舖發圍</p><p>觀塘區向來是工廈重鎮，在轉型後連一眾年輕潮物潮服也有。經營潮流二手店的Studio Fab.，由日系Visvim、Junya Watanabe、Neighborhood以至Hi-end的McQ、Rick Owens、Neil Barrett均有，但要在一眾大廈找到它，便要從港鐵觀塘站B2出口沿開源道直走3個街口，再轉左入鴻圖道街尾才找到，地點可說隔涉。今年5月，Freddy和4個朋友夾份共投資50萬開業。「新開張的時候，樓下有放易拉架吸客，但上個月打風後成個易拉架被吹走了便再無整番。反正我哋啲客人都是朋友介紹，又或者一早已經上網Check清楚位置先來，樓下有冇招牌，其實分別不大。」Freddy說他身邊的朋友多是時裝精，愛買衫，越買越多，多到冇位放。「有日忽發奇想，香港人咁鍾意行日本RAGTAG，香港應該都有Market，一方面可以提倡環保，一方面又可以畀Fashion Lover聚腳，或者買番之前買唔到嘅心頭好。」人客來到不止可買，亦可寄賣，成功賣出後會抽取兩成作手續費。</p><p> 靠網上更新　半年收支平衡</p><p>選址觀塘全因租金平，舖位也大，Freddy也希望出一分力活化工廈。「政府靠不住，惟有靠自己。我哋都係投資新手，地舖根本租唔起，又想趁年輕挑戰自己，工廈的租金相對Affordable。近年政府搞工廈活化，唔少飲食業都進駐工廈，我哋都想將一些新元素帶入工廠大廈，令多些人聚集。在商言商，工廈人流一定不及地舖，惟有靠喺facebook、Instagram、微博Update新貨，都好快有Feedback，人客落得舖九成都會買，仲有一成係睇番實物夠唔夠新淨。由開業到𠵱家做了差不多半年，已做到收支平衡，每月都有$15,000-$20,000。工廈對創業者來說，算是一個不錯的地方。」</p><p>Info：Studio Fab.</p><p>路線：潮流二手及寄賣店<br>廈流年資：5個月<br>面積：約2,000呎<br>地址：觀塘鴻圖道86號大偉工業大廈7樓B室（3116 3378）</p><p>足本收睇《亂噏24》x 甄子丹；天后潮媽陳慧琳接力登場 ！<br>周一至周五《亂噏24》預埋你： http://bit.ly/appletalk24 <br></p></body></html>