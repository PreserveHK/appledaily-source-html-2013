<html><header><meta charset="utf-8"><title>隔牆有耳：馬嶽珍藏八八直選file - 李八方</title></header><body><h1>隔牆有耳：<br>馬嶽珍藏八八直選file - 李八方</h1><p>幾百個大專生，噚日分散喺各大院校參與佔中商討日。佔中發起人戴耀廷話無論商討結果如何，參與嘅學生都會喺香港歷史上留下足迹。佢笑言當年自己仲係港大學生會一員時，有份爭取立法局八八直選㗎，當年戰友仲有𠵱家都好熱衷推動真普選嘅中大政治與行政學系副教授馬嶽，佢噚日發現，馬嶽仲keep住當時爭取八八直選整嘅file，引證「當你參與過係唔會輕易放棄」。</p><p>和平佔中單係商討日都分三個階段，戰線拉到咁長，唔驚善忘嘅港人好快熱情不再咩？戴耀廷話好在有班反佔中人士不時跳出嚟唱反調，市民想丟淡都幾難喇。</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>