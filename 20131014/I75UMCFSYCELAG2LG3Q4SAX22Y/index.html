<html><header><meta charset="utf-8"><title>阿梅新秀金獎離奇失蹤</title></header><body><h1>阿梅新秀金獎離奇失蹤</h1><p>一代巨星梅艷芳03年因子宮頸癌逝世，轉眼過了接近十年，阿梅生前位於香港壽山村道的恒安閣故居，上月以1.47億元成功出售，由於故居將要交吉，因此處理阿梅遺產的匯豐信託基金拍賣屋內逾千件遺物，令不少梅迷痛心。幸得演藝人協會會長曾志偉、阿梅生前好友及梅迷出錢出力，在前日拍賣中成功以101萬投得阿梅67個獎座，當中包括85至89年度十大勁歌金曲「最受歡迎女歌手」獎、87至89年期間憑《胭脂扣》獲得的金像獎、金馬獎、金龍獎及亞太影展「最佳女主角」、97年再憑《半生緣》獲金像獎及金紫荊頒「最佳女配角」等珍貴獎座。</p><p>梅媽心痛：邊個攞啫</p><p>不過，昨日有讀者發現拍賣獎項中獨缺第一屆新秀金獎，當年阿梅憑一曲《風的季節》一鳴驚人，燦爛星途從此展開，阿梅生前密友蘇小姐昨日在電話中承認拍賣書中沒有這個獎座：「唔知喺邊，可能唔係放喺佢屋企，冇咗呢個獎都覺得可惜，會了解吓。」另有十一張金及白金唱片被一位男士以60萬投得，對方是否願意捐出？蘇小姐說：「歌迷會有問佢攞電話，佢話展覽時可以借出嚟。」<br>至於梅媽昨表示不清楚新秀金獎下落，她有點激心說：「所有嘢都放晒喺佢屋企，邊個攞啫？咪又係嗰班人！嗰啲獎我一個都冇攞，佢屋企咁大，邊使拎走啫！」然後便匆匆掛線，而阿梅生前經理人Marianne及助手Donny均表示不知情。<br>昨日下午2時至5時起，已有人陸續到阿梅的故居提取投得的遺物，保安員透露物件已提取得七七八八，包括木床及玻璃餐枱等大型物件。<br>採訪：藍文浩<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>