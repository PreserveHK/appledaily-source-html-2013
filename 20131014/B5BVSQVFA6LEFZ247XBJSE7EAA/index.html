<html><header><meta charset="utf-8"><title>賭王嫁女　搵金成印帖</title></header><body><h1>賭王嫁女　搵金成印帖</h1><p>利東街自50年代起成為印刷店的集中地，後來發展到國際知名的囍帖街，86年便於利東街開業的金成印刷燙金，一直見證囍帖街興衰。當年賭王何鴻燊二房千金何超鳳出閣的囍帖也由金成印製，好不風光，但利東街重建，金成被迫遷到軒尼詩道樓上舖，大型印帖機器不能上樓，工序需遷往內地，東主錢氏夫婦為生計，多年來無奈要分隔兩地。</p><p>夫婦被迫分隔兩地</p><p>金成在利東街原本的地舖有600、700呎，專做囍帖生意，一做就20多年，「前面接單，後面就係工場，方便好多。」錢太懷緬當年利東街印刷店成行成市，有生意一齊做，商戶間關係融洽，「以前好做好多，東一間、西一間，要結婚嘅人知道印帖就去利東街。以前有比較先有進步，𠵱家出面發生緊咩事都唔知。」當年最為人津津樂道的，是何鴻燊嫁女的囍帖也出自金成，「最初我唔知佢喺何鴻燊個女，啲人攞帖嚟我咪印囉，淨係知道佢嫁畀一個姓何嘅男人，之後啲街坊同我講返先知嫁嗰個喺賭王個女。」翻查記錄，何超鳳1993年與馬圈大馬主之子何志堅結婚。<br>利東街最終被推土機毀滅，金成被迫遷到軒尼詩道樓上舖，「好彩呢間舖業主放盤，我哋先有得做，𠵱家有間舖唔使再擔心俾人加租、俾人趕，如果地舖？租都租唔起，唔好話買。」遷離利東街，錢太與不少舊商戶一樣客源大減，「我哋好彩係天橋邊，啲人去會展睇婚紗展起碼都見到我哋間舖。」但兩夫婦自此被迫分隔兩地，「搬咗樓上舖，印帖啲機好大部上唔到樓，印帖工序唯有搬返內地。」</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>