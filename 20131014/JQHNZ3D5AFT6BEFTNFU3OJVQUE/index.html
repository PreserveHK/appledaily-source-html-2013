<html><header><meta charset="utf-8"><title>生意大跌　搬去土瓜灣</title></header><body><h1>生意大跌　搬去土瓜灣</h1><p>「利東街嗰時，個個買帖都要排隊，邊似𠵱家咁得閒坐喺度睇電視。」志成燙金老闆陸先生，29年前靠着500元白手興家，在利東街自立門戶做燙金印刷，印囍帖兼售利是封，足以養妻活兒。不過，隨着市建局強行重建利東街，他的畢生心血化為烏有，被迫遷往灣仔道繼續經營。10年過去，熟客伴隨利東街消失，生意大跌8成，他打算農曆年過後搬到土瓜灣，離開灣仔。<br>由利東街遷往灣仔道，志成燙金面積由600呎縮減到只有400呎，店內擺滿五顏六色的利是封，陸先生閒時就在店舖一角睇電視，「嗰時好忙，由朝做到晚，嚟買帖一定要排隊，有時太多單做唔掂就介紹畀左鄰右里，大家互相幫忙，你睇吓，𠵱家邊有生意。」志成遷離利東街後，生意大不如前，「以前成班行家聚埋一齊先做到（囍帖），𠵱家啲人都去晒金都（太子），啲人都唔識得過嚟。」</p><p>難忘記濃厚人情味</p><p>利東街重建10年，灣仔面目全非，一班舊商戶、街坊四散，陸先生很懷念昔日的人情味，街坊們守望相助、樂也融融的美好時光，「自己間舖唔夠料、或部機突然壞咗，去對面或隔籬，從來冇托手踭，你幫我時我又幫返你，大家關係就好似一家人咁樣。」雖然說同行如敵國，但利東街的商戶多年來靠着互相幫忙的經營模式，才孕育出聞名中外的囍帖街。10年過去，陸先生仍保存陪同多年的「搵食架生」印姓名機，機器會一同搬去較平租的土瓜灣新舖，灣仔道自置舖位則出租。他說現時身體一日比一日差，只有一個心願，就是市建局履行承諾，將來安排舊商戶以特惠租金重返舊地。</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>