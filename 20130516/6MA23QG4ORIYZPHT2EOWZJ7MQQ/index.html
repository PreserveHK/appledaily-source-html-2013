<html><header><meta charset="utf-8"><title>之之男友飛車趕登機</title></header><body><h1>之之男友飛車趕登機</h1><p>【中環→機場】關之琳（之之）自從07年同台灣富商陳泰銘傳出緋聞後就淡出娛樂圈，前晚記者發現之之架黑色平治房車泊咗喺中環雪廠街，冇幾耐就見到陳泰銘與一名看似之之的女子上車。佢哋似乎好趕時間，司機開到時速100公里以上飛車入機場，估計陳泰銘要趕飛機航班返台灣。抵達機場後，只見陳泰銘一個人落車，司機仲好細心幫佢着外套，而陳泰銘就攞住輕便行李，唔使Check in就入閘，估計之前已做咗check in手續，不過入閘嗰陣佢就好論盡咁跌嘢，要踎低執番。<br>採訪﹕李志明、梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://hk.add.nextmedia.com  睇番足本網上版，除咗有專訪外，仲有好多時裝靚嘢睇！</p></body></html>