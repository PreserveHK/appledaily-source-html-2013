<html><header><meta charset="utf-8"><title>指安琪蓮娜斬腳趾避沙蟲<br>薛芷倫切除良性瘤</title></header><body><h1>指安琪蓮娜斬腳趾避沙蟲<br>薛芷倫切除良性瘤</h1><p>由賭王二房千金何超瓊（Pansy）所創立的天機公關昨晚在中環四季酒店舉行25周年慈善晚宴，多年友好如陳慧琳、古天樂、莫文蔚及梁詠琪等盛裝赴會。曾有ball后之稱的薛芷倫（Fanny）以好友身份撐場，對於安琪蓮娜祖莉（Angelina Jolie）割乳房防癌的行為，Fanny作為乳癌病患康復者有所體會：「佢係一個美麗女人，好錫小朋友，不過佢個case唔同，不過我覺得佢斬腳趾避沙蟲，斬晒所有腳趾，都會有其他爬上嚟，係要搵一對保護到自己嘅鞋，同踩死晒啲沙蟲，係要做運動同健康生活，避開晒啲毒素，佢係有陰影，唔想活喺陰影之下，所以拆咗計時炸彈，做返人肉炸彈。」</p><p>司馬燕：康復緊</p><p>Fanny透露兩星期前更動完小手術切取良性瘤，她表示：「抗癌療程五年，去到三年幾，中間有小手術。」問到她會否切取乳房，她表示：「自己一定唔會咁做。」問到她會否覺得乳房是女性重要性徵，Fanny表示：「係，如果唔係必要，唔會咁做，其實有其他嘢可以做，例如化療、食藥，佢都可以咁做，我就要做小手術，切取良性瘤，自己𠵱家好精神同健康，唔當自己係病人。」<br>另一個患了胃癌的抗癌勇士司馬燕由兩名兒子陪同下出席，她透露有關注安琪蓮娜事件，她表示：「佢個遺傳基因已係咁，好勇敢，女仔象徵係個breast，係好大抉擇，我自己就好啲，康復緊，身體都OK，仲有一次化療，之後轉口服藥兩年，𠵱家個仔會鬧我唔好食嘢咁快，同唔畀我開門，因為唔可以接觸金屬。」日前更有傳她入院消息，司馬燕表示：「冇聽過，我一路幾好精神，冇事，生勾勾喺度。」<br>採訪：盧妹、譚倩宜<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://hk.add.nextmedia.com  睇番足本網上版，除咗有專訪外，仲有好多時裝靚嘢睇！</p></body></html>