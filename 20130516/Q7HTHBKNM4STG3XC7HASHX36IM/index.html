<html><header><meta charset="utf-8"><title>《獎門人》回歸救亡<br>志偉籲華仔學友幫拖</title></header><body><h1>《獎門人》回歸救亡<br>志偉籲華仔學友幫拖</h1><p>無綫經典遊戲節目《超級無敵掌門人終極篇》前晚在電視城錄影，獎門人曾志偉率領多位獎老包括錢嘉樂、陳小春、林曉峰、蘭茜、阮兆祥及江欣燕等人，聯同彭丹、孟瑤、謝天華、鄧兆尊、洪天明及薛家燕等嘉賓演出，志偉太太亦罕有捧場。<br>近期無綫收視告急，問到志偉是否為救亡？他笑說：「唔係喇！一早已經準備好做，綜藝組冇問題呀！大家唔好睇得咁嚴重，我喺無綫20幾年都見過好多呢啲事，一定會有高有低，想有新嘗試當然會有呢啲問題。」他又說：「我諗TVB係走緊新路向，嘗試緊觀眾嘅口味，有啲走得太新太前，觀眾都原來需要一啲容易明白，好似韓劇咁打開電視機，洗完米返嚟都明白。我嗰套你放心，我鍾意拍啲集體回憶，又啱一家人睇嘅劇。」</p><p>天華默認唔續約</p><p>對於今次終極篇，志偉坦言像大團圓，不過未知將會錄影幾多集：「應該唔會破30幾40集呢個紀錄，我只係想畀觀眾過足癮，跟住真係同大家say goodbye，好好回味嘅一次。」他表示已將遊戲調低至最易玩的程度，希望劉德華及張學友上節目玩。錄影期間，回歸「獎老」陳小春，先被阮兆祥笑要自簽擔保才出到來。</p><p>至於升呢做政協的變臉彭丹，與大晒4吋事業線的孟瑤大比拼，最終被孟瑤搶盡「峰」頭。此外，7月約滿無綫的謝天華亦默認不續約：「讀書都會畢業再去升學，我會尋求唔同地方去學嘢。公司都畀一個好好嘅條件我，不過我想尋求進步，搵啲突破。」<br>採訪：何慧斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://hk.add.nextmedia.com  睇番足本網上版，除咗有專訪外，仲有好多時裝靚嘢睇！</p></body></html>