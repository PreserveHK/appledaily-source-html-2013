<html><header><meta charset="utf-8"><title>天　意 - 李碧華</title></header><body><h1>天　意 - 李碧華</h1><p>小市民打抱不平，紛紛把兩大連鎖超市食水深的貨價放上網，日本即溶咖啡阿信屋賣29.8元，惠康百佳高達72.5、72.9。我從不喝即溶咖啡，不過辦公室中有人慘叫：「吓？呃咗我地咁耐！」<br>「點解唔格價？」<br>「兩間打龍通價錢差唔多，幾乎都一樣，冇得揀。」<br>我並非阿信屋顧客，但大財團恃勢掀「零食大戰」打壓小店，基於鋤強扶弱心理，一於撐細舖，杯葛賺到盡的霸權。<br>見頭條，長實分拆出售葵涌雍澄軒酒店房間，因證監會介入做世界，長實突取消交易，兼向買家賠定、賠利息、賠律師費、賠損失……但即使投降也手尾長。<br>那些受哄呻笨又忐忑了幾個月的買家們，當初捨不得撻定又沒狠下心蝕讓只能報警，硬啃至胃痛，忽然「醒目」起來，不肯𧄌飯應接受，表示「先諮詢法律意見」才決定，以期加碼追討──本港史上數目最多的釘子戶出現了？<br>心涼的是貨櫃碼頭罷工工人吧，正所謂「窮不與富鬥」，認了。但轉眼間「富不與官爭」，天意！下句呢？看強國「官喪小三手」，便知報應不爽。</p></body></html>