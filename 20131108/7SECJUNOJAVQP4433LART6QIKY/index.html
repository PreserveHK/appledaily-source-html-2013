<html><header><meta charset="utf-8"><title>水貨暗價炒高五成　PS4開價$3,380</title></header><body><h1>水貨暗價炒高五成　PS4開價$3,380</h1><p>曝光長達六個月的PS4，香港SCE正式宣佈將於12月17日發售！最特別是不單比台灣快一日，更比日本早兩個月推出！不過，怎快也鬥不過美版機，預計美版水貨在下周五（11月15日）前便抵港，Sales估計售價可能比正價$3,380炒升五成，大概要五千蚊先有交易！<br><br>記者：陳國輝<br><br>攝影：蔡家輝</p><p>23款遊戲同步　主攻歐美</p><p>首次在香港露面的PS4，除了有SCE高層親身由日本到港，舉行新機揭幕儀式外，同時還宣佈售價、發售日期以及午夜首賣活動等資料。售價分別有四個，最便宜是淨機版本（$3,380），其次還有主機連PS Camera（$3,680）、《Killzone Shadow Fall》同捆版（$3,780）以及《真．三國無雙7 with猛將傳》同捆版（$3,880）；發售當日也同時推出23款遊戲，包括SCE自家開發、利用眼仔來玩的《The Playroom》，及PS4獨佔作《Killzone Shadow Fall》等。至於午夜首賣活動，會在12月16日晚舉行，屆時將提供100個買機名額，SCE更會以抽籤形式，向PS4買家送出30部PS Vita主機及其他禮品，今日開始接受網上登記。</p><p>PS4香港午夜首賣會</p><p>日期：<br>12月16-17日<br>時間：<br>21:30-01:00<br>地點：<br>銅鑼灣告士打道281號怡東廣場<br>名額：<br>100名<br>禮品：<br>30份PS Vita TV、30份PS Plus十年免費會籍、100份Aape限定版首賣T恤及咕𠱸（現場抽籤）<br>登記：<br> https://survey.playstation.com.hk/s3/PS4-Midnight-HK </p><p>香港PS4發佈會花絮</p><p>美版趕下周殺到　炒價五千！</p><p>下月推出的行貨PS4，數量有幾多？會否造成炒風，暫時是未知之數。不過，比它更早抵港的美版水貨，就可以肯定炒到飛天！信和中心電氣良品店長阿文解釋，美版PS4雖然下周五才發售，但其實一早就有人偷步：「預料主機在幾天內到港，至於PS4黑色手掣以及部份遊戲，其實現在已到手！」<br>由於日本要到明年二月才開售，貨源必定緊張，阿文估計這段期間搶購PS4肯定要硬食炒價：「美版定價399美金（約$3,100港元），但加上稅和運費，最貴有可能炒上五千蚊左右！」佢解釋，因為水貨價日日新鮮，基本連行家都無法掌握！估計開賣頭段日子價錢會比較飄忽，故此建議真正買來打機的玩家，最好等待12月17日、香港行貨開賣後一個星期，貨源相對較穩定時才好「入市」。</p><p>上代PS3繼續睇好</p><p>雖然PS3無論硬件和軟件性能，都追唔上PS4，但Game場人士仍然看好：「今年PS3還有好多大作未出爐，好似最新一集《GT6》、《刺客教條4》以及《Monster Hunter Frontier G》等；另一方面，PS4日版遊戲暫時唔多，因此我仍然看好PS3的市場！」深水埗遊戲店G Point的Raymond更估計，PS4炒風唔會太勁，約四千頭應該見頂。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 <br></p></body></html>