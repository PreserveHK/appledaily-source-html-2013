<html><header><meta charset="utf-8"><title>Kelly亮燈玩煙花　閃爆華麗大宅</title></header><body><h1>Kelly亮燈玩煙花　閃爆華麗大宅</h1><p>【動Fun】聖誕節又就快到，一系列嘅燈飾當然唔少得，尖沙嘴嘅海港城年年都會有唔同嘅搞作，今年就再同香港迪士尼樂園合作，以聖誕舞會作燈飾主題，將個露天廣場變成360度全景嘅米奇大宅，噚日仲舉行咗亮燈儀式添！<br>做亮燈儀式嘉賓嘅Kelly(陳慧琳)就襯晒主題，著得一身Pink出席儀式。Kelly話原本想送iPad Air俾老公劉建浩：「點知原來佢一早就送俾我，搞到我依家好頭痛。」另外Kelly又話想同兩個囝囝去有雪嘅地方過一個白色聖誕。<br>Kelly仲即場攞起件紅色聖誕老人feel嘅BB衫影相，唔知係咪俾佢細仔Riley著呢？<br></p><p>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>