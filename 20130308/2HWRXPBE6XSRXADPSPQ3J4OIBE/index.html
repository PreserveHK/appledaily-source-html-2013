<html><header><meta charset="utf-8"><title>頂B立地</title></header><body><h1>頂B立地</h1><p>成日聽人講靚太唔易做，好老實靚媽更加唔易做，更何況係成日俾狗仔隊跟出跟入嘅星媽。老公啱啱攞完奧斯卡大獎嘅美國女星珍妮花嘉娜（Jennifer Garner），噚日同二女Seraphina同細仔Samuel喺加州Brentwood行街街，得1歲嘅B仔要抱係正常不過，點知阿女成4歲都扭抱，搞到珍妮花左一個右一個，卒之要單腳企，先可以將Seraphina托上身，睇嚟佢冇嘥到之前拍動作片練落嘅好身手喎。及後珍妮花同囝囝去濕平，估唔到細蚊仔經已企得穩可以行番兩步，阿媽固然好高興，點知轉個頭睇見啲衫貴到飛起，珍妮花即刻O咗嘴，原來做星媽買嘢都係要睇價錢嘅，搵錢艱難呀。</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>