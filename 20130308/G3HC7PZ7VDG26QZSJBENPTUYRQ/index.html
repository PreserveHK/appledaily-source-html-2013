<html><header><meta charset="utf-8"><title>中環迷你裙：恒生創意勝滙豐 - Samantha</title></header><body><h1>中環迷你裙：恒生創意勝滙豐 - Samantha</h1><p>前幾日收到月結單，駭然發現有欄寫住「Cash Dollar Handling Fee」，打去CS問，原來因為我早前買咗份旅遊保，當時一廂情願以為用Cash Dollar投保，同用嚟買蛋糕冇分別，都係戶口Cash Dollars有幾多就扣幾多，餘額則列入平日賬項中付費，不過，魔鬼永遠在細節中。<br>CS的解釋是，若買了一份八天的全球旅遊保，你可選用信用卡直接付200蚊，又或是以200 Cash Dollars付費，若選後者，信用卡賬戶又沒有200 Cash Dollars，銀行容許透支Cash Dollar，但要年內還夠數，假設賬戶根本冇Cash Dollar，以簽賬滿250元可獲1Cash Dollar計，須於一年內簽賬滿5萬元。<br>一旦懵吓懵吓投保，簽賬唔夠數分分鐘要嘔突200蚊手續費，足夠你買多份八天旅遊保，唔怪之得恒生（011）業績靚仔過滙控（005）咁多，淨服務費收入亦能夠升5%至50.86億元，原來有啲咁具創意的收費手法，大家投保，真的要小心！</p><p>Samantha<br>本欄逢周一、三、五刊出</p></body></html>