<html><header><meta charset="utf-8"><title>平價奏效　排長龍睇樓首日即超額　天璽收300票</title></header><body><h1>平價奏效　排長龍睇樓<br>首日即超額　天璽收300票</h1><p>【本報訊】新地（016）天璽平價震撼全港豪宅市場，昨日現樓參觀人龍足足圍繞天璽一圈。市傳昨收約300張票，估計本周末首批30伙瞬間沽清。「餓單」多時的代理空群出擊，被放棄的二手市場勢將雪上加霜，天璽效應最快周內反映。市場預料，信置（083）今明兩日銷售大埔天賦海灣三期海鑽共60伙，亦會受天璽劈價影響。<br>記者：陳家雄　林志光</p><p>昨日中午，記者到位於尖沙嘴W酒店的天璽售樓處作現場直擊，當時有十多名買家排隊入票。記者坐在升降機大堂觀察，身旁一名身穿格仔衫、操一口流利廣東話的中年漢說：「呢個價算合理！」對面阿叔回應：「係啦！幾樣優惠加埋印花稅，慳幾百萬。」觀察半小時，平均每五分鐘便有一組買家前來入票。</p><p>市傳有人入票50張</p><p>市傳昨日該項目收逾300張票，首日即錄超額認購，當中公司票最少佔六成，最多一人入票50張，以每張本票30萬元計，該名入票人士的個人資產即時凍結1,500萬元。<br>天璽低過二手價出貨，某代理行區域董事直言：「唔會有二手豪宅資訊，唔會有同事去跟，成間公司都無人，全宇宙都喺呢度呀！」他認為，二手豪宅價最少要待本周末賣完天璽首批餘貨後才反映出來。另一名代理回覆WhatsApp：「停晒二手！（二手）世界停頓。」其他區豪宅業主終於動搖，一名貝沙灣代理稱，業主原本叫價企硬，目前普遍願意減價5%。<br>高緯環球測量師張翹楚表示，目前市場由買家主導，賣家被動，天璽這類貴價樓，始終是公司客、內地客以至環球買家為主，於是發展商惟有補貼稅項，擴闊客源。他相信，如此情況下，二手會繼續萎縮，「二手買家好少會幫你啃印花稅，（二手業主會否減價走貨？）除非你有幾百間，同發展商去撼；否則，我睇唔到業主點解要咁樣劈價走貨囉！」<br>美聯集團（1200）董事總經理黃子華卻認為，今次新地提供稅務及樓價優惠，對二手豪宅有正面作用。他指，二手豪宅已冰封多時，業主亦不急於賣盤，成交量太少，未能反映真實價，「所以今次新地咁樣開盤，如果賣得好。即係話：『嗱！調整到呢一個數字呢，其實個市場有人買㗎啦，而且買家為數唔少㗎』，發展商帶頭減價，其實可以帶頭打破二手市場嘅僵局。」<br>他又指，天璽貨尾價較二手低，相信本月二手呈凍結狀態，但現時至少給市場一個啟示：「再嗌貴係賣唔到！」</p><p>海鑽銷情料受影響</p><p>至於信置今明兩日以先到先得發售的大埔天賦海灣三期海鑽共60伙，受天璽劈價賣樓影響，市場人士透露，確令部份買家猶疑，實難預料該兩批單位今明兩日的銷情，不過，相信一定不及上周五首度開售的反應。今日發售的30伙，平均實用面積售價折實約14,612元，明日發售的30伙，折實呎價約13,567元。<br>據一手住宅銷售網資料顯示，海鑽昨日售出7座8樓A室，買家選用即供付款辦法，成交價接近1,800萬元。另外，何文田Dunbar Place及西半山蔚然各售出一伙，銅鑼灣yoo Residence售出3伙，全屬逾千萬元成交。</p><p>【九龍站漾日居住戶心聲】</p><p><b> 見慣風浪</b> <br>業主廖太：「你唔好好似以前咁炒樓，用家無問題，用家唔使驚升定跌。你自己能力以外攬啲嘢，任何時候都唔啱。唔驚呢啲風浪。」</p><p><b> 考慮入市</b> <br>租客葉小姐：「等咗兩年，（樓價）都未曾跌過，唔敢入市，但唔入，佢就一路咁升，𠵱家我考慮緊啦！希望回落到三年前個價啦。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>