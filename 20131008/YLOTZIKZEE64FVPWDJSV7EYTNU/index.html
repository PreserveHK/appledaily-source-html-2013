<html><header><meta charset="utf-8"><title>中環在線：周五新股　逼爆港交所 - 李華華</title></header><body><h1>中環在線：<br>周五新股　逼爆港交所 - 李華華</h1><p>雖然話阿里巴巴嚟唔嚟到香港仲係未知數，但近排新股市場真係旺番唔少，好似嚟緊呢個星期五（11日），就有6隻新股一齊掛牌，聽講破咗港交所（388）單日新股上市數目最多紀錄，同場隨時加映一幕逼爆港交所情節。<br>6隻同日掛牌新股分別係巨星（2393）、綠島（2023）、萬嘉（401）、御藥堂（8185）、港深聯合物業（8181）同毅高（8218）。有港交所老友同華華講，新股上市日期通常係由公司定咗交畀港交所，港交所就會通知其他同日上市嘅公司，等佢哋自行決定使唔使改期，所以通常同一日好少有咁多新股一齊掛牌，不過今次就大家都無異議，先至造就六隻新股齊齊掛牌嘅奇景。<br>華華仲八到，今次每間公司上市只限帶50人，即係話嗰朝將會有至少300人聚集喺港交所，好彩今年先啟用嘅新展覽廳夠晒闊落，應該可以容納，至於今年先開始嘅上市敲銅鑼儀式，據聞原來鑼棍有成6支，即係話今次6間公司一齊，啱啱好夠用喎。</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>