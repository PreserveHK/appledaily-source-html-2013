<html><header><meta charset="utf-8"><title>隔牆有耳：畀面饒老　林鄭飛起建制派 - 李八方</title></header><body><h1>隔牆有耳：<br>畀面饒老　林鄭飛起建制派 - 李八方</h1><p>立法會建制派議員一早夾咗日子，噚晚喺中總會所食飯，仲預咗請政務司司長林鄭月娥做座上客，希望聽日復會前，大家坐低傾吓密斟吓。但林鄭最終去咗浸會大學饒宗頤國學院喺會展搞嘅籌款晚會，冇同建制開餐。<br>點解甩底咁唔畀面？有建制派人士話呀，林鄭早前已同負責邀約嘅民建聯主席譚耀宗表明因事未能赴會，但有啲建制派一直唔知情，直至噚日都仲以為林鄭會陪食。<br>由於饒宗頤國學院係香港首間國學院，以弘揚中華文化為目標，難怪都獲林鄭高度重視，仲以一襲長衫亮相。見到林鄭咁捧場，饒老都好雀躍，主動向佢抱拳道謝；中聯辦副主任王志民都有到場支持。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>