<html><header><meta charset="utf-8"><title>馮仁昭四圍超：李蕙敏出嫁老公開心揸籮 - 馮仁昭</title></header><body><h1>馮仁昭四圍超：李蕙敏出嫁<br>老公開心揸籮 - 馮仁昭</h1><p>現年43歲嘅李蕙敏（Amanda）結婚啦！前晚香港時間11點，佢同拍拖3年嘅英籍男友Serge Micallef拉埋天窗，兩人喺倫敦一間200年歷史嘅公爵湖邊大屋舉行婚禮，Amanda着住自己設計嘅古典露肩婚紗，老公好肉緊咁揸住Amanda籮柚，幸福滿瀉！</p><p>Wyman做代父</p><p>升呢做人妻嘅Amanda唔得閒上微博報喜，幫Amanda寫《你沒有好結果》嘅黃偉文（Wyman）就祝福好友：「去年她生日時說，她爸爸不在了，而她又沒有很多朋友，尤其是比她老的，只有我和曾志偉，而志偉沒有空……所以我二話不說馬上訂機票，並飾演『代父』今天walk her down the aisle。」 </p><p>Wyman仲話尊重新郎新娘意願，結婚相由他們統一發放，佢就擺咗張新娘俾新郎揸籮柚嘅相上微博，十分鬼馬，擔任伴娘嘅關寶慧都祝Amanda幸福快樂，而婚宴嘅枱以英國設計師命名，十分有心思。<br>撰文：馮仁昭</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>