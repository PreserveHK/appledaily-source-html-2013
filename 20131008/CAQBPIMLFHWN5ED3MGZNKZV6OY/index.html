<html><header><meta charset="utf-8"><title>「嘔咗兩碗血，好驚！」婆婆末期腎癌　求中藥費</title></header><body><h1>「嘔咗兩碗血，好驚！」<br>婆婆末期腎癌　求中藥費</h1><p>【蘋果暖流】<br>勞碌大半生的姚婆婆（66歲），為家庭捱得滿身傷患。正當「仔大女大」，她與老伴滿心歡喜期盼享清福之際，赫然發現患上末期腎透明細胞癌，並已擴散至肺部。她傷心泣訴：「我冇做過壞事，以前又捱得咁辛苦，點解臨老會得個咁嘅病？」<br>記者：李錦欣</p><p>姚婆婆與丈夫章伯（73歲）結婚47年，育有2子2女，一家六口早年居住於調景嶺石屋，清拆後才遷到公屋。夫婦跟不少30、40後的老一輩相若，胼手胝足，只為養大子女，她說：「以前我送石油氣，又做過飯堂廚房，一日到黑都着住對爛水鞋，老公就做司機送貨。」夫婦收入不多，惟有身兼多職，「做幾份工養大啲細路，日日擔擔抬抬，所以腰骨唔好，夜晚都係瞓得兩個鐘」。<br>姚婆婆夫婦安貧樂道，章伯坦言：「窮咪捱吓囉！以前豬油撈飯又一餐，青菜糙米又一餐，最緊要係身體健康。」惟妻子卻患有糖尿病、高血壓、痛風和坐骨神經痛，「𠵱家出街要帶支柺杖椅，行五、六步就要停吓，好辛苦！」禍不單行，去年姚婆婆突然咯血，「嘔咗兩碗血，好驚，即刻去睇醫生，但醫生話個肺冇事就叫我出院。」今年5月她接受肺部活組織切片檢查，確診患上末期左腎透明細胞癌，並質疑咯血後醫生未有詳細檢驗，「我哋又冇錢去私家醫院，惟有排期，點知一照出嚟就末期，如果早啲發現就唔會咁啦……」。為姚婆婆診治的伊利沙伯醫院表示，情況不樂觀，醫生建議她服用舒緩性分子標靶治療藥物，該藥物約對39%至47%病人有效，病人的平均壽命中位數僅得26個月。</p><p>服中藥好轉月耗萬元</p><p>「個腫瘤喺個腎隔籬，有成個手指公咁大，醫生話唔可以開刀，我都驚做咗手術會仲快走（離世）。」她怕難抵西藥的副作用，改為接受中醫治療尋求生機，並指服食中藥後精神及胃口也有好轉。夫婦現靠微薄的生果金及子女的家用過活，子女月入僅一萬餘元，無力為母親支付每月約一萬元的中醫藥費開支。<br>「姚婆婆」捐款編號：C3519<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3519">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3519">捐款記錄</a></div></p></body></html>