<html><header><meta charset="utf-8"><title>中環在線：官恩娜化身理財大使 - 李華華</title></header><body><h1>中環在線：<br>官恩娜化身理財大使 - 李華華</h1><p>周不時都有調查話後生仔洗腳唔抹腳，借落周身卡數，講到尾，咪就係唔識理財累事。有見及此，投資者教育中心連同金管局等幾個機構，搞咗個個人理財教育活動，當中包括多媒體創作活動同埋互動工作坊，仲特登搵咗靚女歌手官恩娜做活動大使㖭。<br>咪以為官恩娜只係sell靚樣，其實佢對理財都好有心得㗎。官恩娜劈頭第一句就話，理財第一規條就係要量入為出，以佢自己為例，每個月堅持找清卡數，同埋一定唔會碌爆卡。佢仲特別勸告嗰啲同佢一樣冇固定收入嘅人，千祈唔可以習慣大洗，如果唔係一下唔覺意債台高築，收入又唔夠冚嘅話，就真係喊都無謂。官恩娜正確嘅理財態度，造就佢成功儲夠錢買樓，都算係個「富婆仔」，絕對係時下年輕人嘅榜樣呀！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>