<html><header><meta charset="utf-8"><title>馮仁昭四圍超：祖藍池畔P　o靚模胸戰 - 馮仁昭</title></header><body><h1>馮仁昭四圍超：祖藍池畔P　o靚模胸戰 - 馮仁昭</h1><p>王祖藍、王菀之（Ivana）、連詩雅、陳嘉佳（細細粒）、莊思敏同王敏德等，日前喺上水一間豪宅拍葉念琛嘅新戲《Delete愛人》，戲中講祖藍有超能力，而許冠文係佢嘅惡波士，但祖藍將佢變成好型嘅王敏德。<br>當日就講祖藍生日，喺王敏德嘅別墅開池畔派對，玩水槍同波，班主角就好錫身冇人着泳衣，只有𡃁模Jumbo等人着三點式上陣，仲有𡃁模離罩露「缽仔糕」，同場加映埋一頭金髮加誇張紅耳環嘅莊思敏，成功搶鏡。 </p><p>咀戲好有Feel
</p><p>祖藍同演一對嘅Ivana喺戲中冇接吻鏡頭，反而要咀魯芬一啖，祖藍笑話：「咀戲係即場諗，因為當時芬姐真係好吸引，好有少女情懷。而Ivana個角色係守身如玉，如果要錫真係要強吻。」再提到有內地面試亞姐蕭翠婷十足祖藍反串咁款，佢仲即場喺手機睇番當日自己戴假髮扮蔡卓妍張相嚟相比，嘩，好似失散咗嘅孖生姊妹，佢笑話：「最開心係啲評論話我靚過佢，睇佢全身相睇得出佢身高同我差唔多喎。」<br>喺泳池邊拍戲都咁密實，Ivana笑話：「我可以着三點式，但裏面要再着長袖衫。」<br>撰文：馮仁昭</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>