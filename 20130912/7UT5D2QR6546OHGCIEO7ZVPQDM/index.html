<html><header><meta charset="utf-8"><title>無屋住賴地綠 - 曾志豪</title></header><body><h1>無屋住賴地綠 - 曾志豪</h1><p>你肚子餓了，家中米缸所剩無幾，你有幾個選擇：再買一包米、食即食麵、食麵包、落街食。但你卻把主意打到家中養的一條狗，垂涎三尺，「不如把旺財……」伴侶罵你瘋了，怎麼肚子餓卻要食了家中寵物！<br>你反駁：人都無得食，點解唔可以討論食佢地呢個題目呢？過往呢個題目係禁區，今日係咪時候可以探討吓呢？<br>請問，你是不是瘋了？<br>政府突然提出要「探討」開發郊野公園土地解決房屋問題，也是一個卑劣的瘋子行為。<br>香港土地是否去到山窮水盡？香港是否已到最後一步要觸碰最珍貴的不可再生的綠色地帶？<br>香港土地由梁振英競選時說的「足夠只是未有好好利用」，突然變成「緊絀盲搶地」，到今天竟然要變賣棺材本開發郊野公園？<br>陳茂波還好意思說只是引述坊間意見，不代表政府立場；坊間有許多意見，包括叫你囤地波落台，為何不見你引述加以探討？陳茂波辭職難道是不能觸碰的禁區？坊間意見也要求收回粉嶺高爾夫球場，怎麼又不見你引述探討？<br>其實梁振英只是玩「轉移視線」，卑劣地把香港住屋問題和自然環境對立，製造一個偽命題：「我們無屋住是否郊野公園佔地太多？」<br>環保團體反對愈激烈，梁振英愈輕鬆卸責：「各位市民，你地無屋住，唔關我事，係環保團體為咗啲花花草草飛蟲走獸犧牲你地嘅住屋利益咋！」<br>梁振英無法兌現競選承諾，便用一貫的分化手法，製造敵人，讓生活艱苦的低下層把怒氣發洩到無辜的花草樹木；以後政府再提出甚麼移山填海重建舊區，便振振有詞：點啊？唔俾我填海，咁我就唯有搞郊野公園啦。<br>嘩！無屋住要賴地綠？駛唔駛啊？真係好想同你講聲「加油」囉。</p></body></html>