<html><header><meta charset="utf-8"><title>求驗客手記：巴利登場輸波失「威」</title></header><body><h1>求驗客手記：<br>巴利登場輸波失「威」</h1><p>《哀》球迷們好耐冇見過加里夫巴利（左）喺綠茵場上嘅英姿啦！成個夏天話就話受傷，其實都係要轉會，佢只係幫舊球會熱刺踢過一場友賽，終於喺天價轉會皇馬後首次披甲，等班粉絲冇咁飢渴。佢周二幫威爾斯喺世界盃外圍賽主場鬥塞爾維亞時出場，後備上陣踢咗半個鐘有多，狀態睇落唔錯，但就冇辦法幫球隊扭轉之前已輸到0:3嘅敗局。<br>巴利重返球場，威爾斯領隊高文都好開心，但認為呢位當今標王未夠狀態踢足全場：「如果佢周六對維拉利爾場波踢足90分鐘，咁會好危險囉，就算佢正選，最多只能踢60分鐘。」唔知皇馬教頭安察洛堤又聽唔聽高文講呢？</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 </p></body></html>