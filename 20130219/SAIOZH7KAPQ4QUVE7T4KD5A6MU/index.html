<html><header><meta charset="utf-8"><title>宜慎小人 - 陳也</title></header><body><h1>宜慎小人 - 陳也</h1><p>車公籤文，一語道破，全城爆發挖小人潮。誰是小人？各界有不同解讀：<br>熊叔叔：我是紅人，不是小人。嫌我唔夠紅？OK，我近來係頭頭碰着黑，頂籠係黑人。<br>蕉蕉：我係女人，胃口唔大，飯蕉照啃，比專吼一號仔奶粉的小人易養，兼夾夠潮又夠fun，車公講的，肯定不是我。<br>林鄭師奶：我已貴為眾人奶媽，專撲奶粉，餵飽小B；自問年紀唔小，但依然好打得，邊個天橋底有小人，即刻call我。<br>范老太：以前人人嘲諷我犯婦人，我冇發律師信。家下升呢做埋老婦人，還小？咪玩阿婆啦。<br>茂叔：我唔係小人，我係少地！<br>古物主席：宜慎小人，可能是鄰近宜興的一種古生物物種，等我們搵顧問研究下保育。<br>狼太：小人我唔拘，小三就車瓜佢！<br>狼生：穩中求騙，有大食大，我唔慣呃細路！不過，再提涉黑的話，信唔信，小你！</p></body></html>