<html><header><meta charset="utf-8"><title>隔牆有耳：<br>肥仔明孭飛 　覓新鴿巢 - 李八方</title></header><body><h1>隔牆有耳：<br>肥仔明孭飛 　覓新鴿巢 - 李八方</h1><p>民主黨李華明（Fred）退下火線冇做議員後，民主黨委派咗項艱巨任務畀佢，就係籌款買新會址喇！八方聽民主黨講要換會址已經好幾年，不過只聞樓梯聲，阿Fred話該黨喺太子嘅總部可以賣到千幾萬，民主黨想喺附近地區換個大一倍嘅會址，至少要籌多一千萬先有望成事。<br>為咗早日達標，民主黨成立咗個籌款委員會，阿Fred負責擔大旗「揼心口」，而主席劉慧卿、一眾元老，如似張文光、何俊仁等，都係籌款專員。今年10月民主黨黨慶會係重頭戲，初步計劃用38萬包起The One嘅宴會廳搞黨慶籌款。阿Fred話，希望兩年內可以完成任務，成功搬竇。</p></body></html>