<html><header><meta charset="utf-8"><title>馬明變內地教材Fans搶答</title></header><body><h1>馬明變內地教材Fans搶答</h1><p>馬國明居然成為咗教科書的材料？！話說，前日有網民於微博貼咗張內地教科書嘅相，居然有馬國明同盧巧音喺04年拍嘅無綫劇《天涯俠醫》嘅劇照！嗰頁係填充題，問圖中馬國明同盧巧音係乜嘢族，喺邊度聚居咁。馬國明fans見到偶像成為教材，梗係high到爆啦，有人就答「這是萌族，聚居在所有明粉心中最重要的地區。」認真有創意！</p></body></html>