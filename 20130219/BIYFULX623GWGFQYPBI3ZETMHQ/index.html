<html><header><meta charset="utf-8"><title>隔牆有耳：<br>資助太少　阿姐為粵劇發聲 - 李八方</title></header><body><h1>隔牆有耳：<br>資助太少　阿姐為粵劇發聲 - 李八方</h1><p>八和會館噚日喺油麻地逸東酒店舉行新春團拜，請咗狼振英出席，八和主席阿姐汪明荃落力招呼，但之後喺台上主動提及政府太少資源發展粵劇項目，反而八和以有限資源超額完成工作，令會員振奮！阿姐話特首上任後係八和會館嘅榮譽贊助人，之前就係顧問，每年都會應邀出席。</p><p>阿姐話：「我頭先見到佢問佢係咪放咗假，佢離開十日，原來佢請咗三日假，唞一唞喇！」阿姐又話今次短敍未有機會提及增加對粵劇界嘅資助，但相信特首已經收到訊息。今年6月，八和會改選，阿姐話如果成功連任，會樂意繼續為會效力，更加想見證西九戲曲中心成立。</p></body></html>