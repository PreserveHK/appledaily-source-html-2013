<html><header><meta charset="utf-8"><title>馮仁昭四圍超：少爺占求生B秘方 - 馮仁昭</title></header><body><h1>馮仁昭四圍超：少爺占求生B秘方 - 馮仁昭</h1><p>噚日係大年初九開市吉日，商台喺廣播道總台舉行新春團拜，一眾DJ表演詠春、寫揮春同下廚等搞氣氛，而日前喺屋企搞BBQ俾街坊投訴嘅朱薰變成揶揄目標，森美仲祝小儀今年成功引蛇入洞。</p><p>陳志雲唔講案件</p><p>瞞足7年先宣佈已婚嘅少爺占獲陳志雲同高層甘菁菁笠高帽同喺臉上貼金，預祝稍後棟篤笑成功，少爺占話唔少人追佢過年嘅利是，佢笑言將7年利是總數8,888蚊捐到慈善機構：「咁多年得親戚知，連拍檔Donald都係日前飛去外地之前短訊通知佢自己已婚嘅消息。」少爺占有計劃生BB，但佢話要尋求計日子或技巧呢啲秘方。<br>日內再上庭嘅陳志雲唔講案件，只公佈商台大計，佢話今年軟硬25周年會有搞作，而拉闊音樂會搵到楊千嬅、張敬軒、梁詠琪等演出，又會重播經典廣播劇同羅文、梅艷芳等珍貴訪問。另外商台又請咗陳輝虹搞45周年嘅《18樓C座》，喺7月以舞台劇形式演出。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>