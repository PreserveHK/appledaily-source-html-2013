<html><header><meta charset="utf-8"><title>Naomi脫毛爛腳求醫</title></header><body><h1>Naomi脫毛爛腳求醫</h1><p>𡃁模Naomi（馮鎵瀠）前晚素顏現身九龍聖德肋撒醫院求診，原來她大前晚在家使用新款脫毛機，怎料約一個鐘後雙腳刺痛及紅腫，她說：「我打電話到醫院想睇醫生，點知太夜冇專科門診，所以我就到今晚先睇。」<br>眼見兩腳紅腫又擔心，為何相隔20小時才求診，何解不到政府醫院睇急症？Naomi即無厘頭說：「政府醫院要等，兼且我喊得好厲害要瞓覺，瞓醒先再約時間今晚睇。」<br>她透露部脫毛機是化妝師朋友推介，但自己買入是第二代款式，購入前曾試用在手脫毛，隔了一星期沒問題才買回家用，她再無厘頭說：「本來話可以脫唇毛，好彩冇試嘴先，但我緊張隻腳多過嘴。」她表示有些訪問工作，因要影到雙腳要推掉。<br>採訪、攝影：馬建華</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>