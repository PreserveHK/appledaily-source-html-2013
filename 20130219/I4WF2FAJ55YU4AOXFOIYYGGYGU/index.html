<html><header><meta charset="utf-8"><title>數碼通：加價壓力大</title></header><body><h1>數碼通：加價壓力大</h1><p>【本報訊】數碼通（315）公佈至去年12月底中期業績，由於漫遊收入下降，加上多項成本上漲，拖累盈利下跌3%至4.59億元，為09年以來中期業績首次出現倒退。行政總裁黎大鈞亦趁機叫救命，指行業逾10年無加價，加價壓力甚大，更重申取消流動數據無限任用的月費計劃是大勢所趨，但強調會維持100%派息比率。<br>期內數碼通的銷售存貨成本上升31%至29億元，遠超收入的16%升幅，被問到未來會否加價以抵銷成本上漲，黎大鈞直言有可能加價，「加價壓力一直都喺度，我睇唔到邊個行業10年冇加過價，而我哋啲人工、水電煤及租金，全部都加咗價……（流動電訊服務）功能多咗、用量多咗，但係超過10年冇加過價，呢個就係我哋香港個行業。」但黎大鈞沒有回應會否於年內帶頭加價，強調集團有大量資金，可視乎對手加價後才作決定。至去年底，數碼通手頭現金15.82億元，較去年中增1.7億元。</p><p>指取消無限上網成趨勢
</p><p>近日CSL推出有限的流動數據月費計劃，市場料其為取消「無限plan」作準備，一向贊成取消的黎大鈞重申，「我睇到呢個趨勢（取消「無限plan」）全世界都係咁，越來越冇『無限plan』，我哋同公用資源一樣。」他以電力公司作比喻，「冇電力公司話提供電，收一個固定價錢，無限用㗎，咁多間房開晒冷氣，24小時開，咁係要畀多啲錢。」至於會否短期內取消流動數據無限任用，黎大鈞無回應，亦不知業界將如何落實，重申「無限plan」越來越不切實際。<br>政府較早前建議在2016年收回電訊商三分一的3G頻譜再拍賣，黎大鈞妙論：「本來我有間屋，𠵱家變咗劏房。」他指政府的建議不論對業界及對消費者均沒有益處，笑問「唔知咁樣做想討好邊個？」但不回應事件是否已涉及政治考慮。</p></body></html>