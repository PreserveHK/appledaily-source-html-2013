<html><header><meta charset="utf-8"><title>Bobby：醒得慢會變植物人</title></header><body><h1>Bobby：醒得慢會變植物人</h1><p>歐陽震華（Bobby）日前昏迷被送律敦治醫院ICU搶救，其經理人指Bobby急性肺炎，但有傳是酒精中毒，已好轉的Bobby昨接受無綫節目電話訪問時說：「入院時已冇呼吸能力，自己唔識呼吸，真係死得，聽講半夜兩點幾搶救到第日12點，醫生話我大命，意志好堅強，醒得慢會變植物人。」Bobby又否認飲酒過量，相信因之前拍劇較累，有感冒底，再喝酒才病發。Bobby對事發時情況記憶不多，只記得拿揮春影相後坐在一旁，後來太太將他一推已見他反白眼及抽筋，幸當時有朋友懂急救。</p><p>昨午Bobby太太傅潔嫻陪老公食晏，透露Bobby已能下床，胃口不俗，而Bobby經理人Lydia昨表示Bobby預計後日可出院，但需休息暫未能開工。而剛從美國返港的宣萱昨素顏來探病，逗留三小時離開，她笑言：「Bobby識窒人即係冇事啦，佢話我唔帶手信嚟探病，仲要食佢嘅、飲佢嘅。」宣萱認同Bobby不止要戒酒，更要多做運動注意健康。<br>採訪、攝影：溫敏芝</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>