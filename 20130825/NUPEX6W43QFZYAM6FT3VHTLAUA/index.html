<html><header><meta charset="utf-8"><title>西甲大勢：冇美斯仲有尼馬博巴塞玩轉「大」馬 - 牽牛</title></header><body><h1>西甲大勢：冇美斯仲有尼馬<br>博巴塞玩轉「大」馬 - 牽牛</h1><p>西甲實力已過份兩極化，上季冠軍巴塞隆拿周日聯賽作客馬拉加，「讓球主客和」竟然也要讓[-2]，既然賠率太一面倒，博巴塞繼續作客有失球，「入球大細」中位數為3.5球，亦宜取「大」。（球賽編號：星期日53；now632台明日3:00am直播）</p><p>巴塞隆拿雖在揭幕戰屠殺利雲特7:0，但上周中西超盃首回合作客僅以1:1逼和馬德里體育會，喜見新加盟前鋒尼馬終於取得正式比賽首個入球，相信壓力稍減，特別是美斯因大腿受傷，今仗無法趕及上陣，尼馬料會正選，兼以重心身份領軍，幸好沙維、法比加斯等主力在西超盃未有打足全場，客軍攻力仍然銳利。</p><p>後防繼續不穩
</p><p>巴塞後防不穩問題依然存在，如非馬體會欠運，巴塞失球料不止一個，當然馬加拉的攻力比馬體會略遜，不過巴塞上季聯賽作客19戰中，15場有失波，加上後防老大哥佩奧爾仍因傷缺陣，由馬斯真蘭奴長期串演，算不上穩陣。以「讓球主客和」[-2]要開出「客勝」，巴塞就至少要有3個入球，球隊也有失波危險，縱然「入球大細」中位數為3.5球，博「大」仍較「客勝」上算。</p><p>馬體會有後顧小勝格
</p><p>同日其他直播，去季聯賽季軍馬德里體育會主場出擊，迎戰華歷簡奴。馬體會開季表現好，牌面亦在客隊之上，相信可以贏波，但考慮到馬體會要兼顧西超盃，今仗未必去盡，所以不妨冷敲「讓球主客和」[-1]的「和局」。（球賽編號：星期日42；now632台明日1:00am直播）。</p><p>而貝迪斯主場對切爾達，雖然貝軍讓半/一，亦照捧上盤。貝迪斯首仗作客皇家馬德里，表現對辦，最後僅以1:2落敗，亦算有交代；切爾達去季作客19仗僅得10分，相信今場都九死一生。文：牽牛</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>