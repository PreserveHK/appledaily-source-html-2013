<html><header><meta charset="utf-8"><title>體育拾趣：新舊「背后」交鋒雙贏</title></header><body><h1>體育拾趣：<br>新舊「背后」交鋒雙贏</h1><p>兩名新舊人氣「背后」歐鎧淳及蔡曉慧，事隔4年，噚日喺觀塘泳池嘅香港國際公開游泳錦標賽50米背泳決賽碰頭，而且雙贏，冇輸家。淳淳仲笑言，被師姐蔡曉慧同其學生黃筠陶左右夾攻，既驚且喜，難怪面對池水唔夠深（起跳位得1米43，理想係3至4米）兼過熱（約攝氏28度，理想為25度），似嬉戲池多過比賽池，但無損2人興致。</p><p>兩名新舊人氣「背后」歐鎧淳及蔡曉慧，事隔4年，噚日喺觀塘泳池嘅香港國際公開游泳錦標賽50米背泳決賽碰頭，而且雙贏，冇輸家。淳淳仲笑言，被師姐蔡曉慧同其學生黃筠陶左右夾攻，既驚且喜，難怪面對池水唔夠深（起跳位得1米43，理想係3至4米）兼過熱（約攝氏28度，理想為25度），似嬉戲池多過比賽池，但無損2人興致。</p><p>徒弟攞獎仲開心</p><p>退役4年嘅蔡曉慧，下月將滿30歲，全職教練嘅佢每星期只練一課水，佢話：「今日參賽主要係同學生鬥快，佢入到決賽，我已經好開心，佢仲上埋頒獎台，像夢想成真。」終於，上月喺世錦賽50米背泳游到街知巷聞，入到準決賽既淳淳，由於水太淺，又唔夠位做踢水動作，最後以麻麻哋嘅時間29秒45奪冠，亞軍蔡曉慧30秒38，其徒弟黃筠陶就游出30秒46得季軍，可以話皆大歡喜。<br>男子組就一片離愁別緒，已代表香港11年嘅殷浩俊（圖）今日告別泳壇，聽日會入懲教署受訓半年，出來做懲教主任；而黃鍇威則獲美國Drury大學學籍，周二將到美國讀書兼練水。</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>