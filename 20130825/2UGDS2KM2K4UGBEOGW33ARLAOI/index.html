<html><header><meta charset="utf-8"><title>準決賽前夕 泳裝見真章15號蔡思貝最Fit　19號蕭穎詩最Fat</title></header><body><h1>準決賽前夕 泳裝見真章<br>15號蔡思貝最Fit　19號蕭穎詩最Fat</h1><p>【第41屆港姐競選之缺點暴現】《2013香港小姐競選準決賽》今晚假將軍澳電視廣播城舉行，二十位佳麗昨穿上高衩兼毫無承托力、卻又低胸低到落肚臍位的泳衣進行綵排，令狀態麻麻的佳麗醜態盡現，象腿、虎背、豬腩肉等真身無所遁形，令人猶如走入動物園。當中以19號蕭穎詩最肥最驚嚇，估計今晚會被out出局。至於15號蔡思貝狀態則是佳麗中最索最fit，晉身決賽冇難度！</p><p>港姐準決賽今晚舉行，將有十位佳麗晉級入下周日的決賽，無綫已接受觀眾透過手機程式公開投票，選出心目中最高分的五位佳麗，直接進行決賽，餘下的入圍名額，將於今晚比賽中分出高下。昨日二十位佳麗先在電視城穿上泳裝綵排，晚上則進行四節錄影，佳麗會就自己的是非傳聞被曾志偉、鄭裕玲等星級選民質詢。</p><p>雖然比賽已轉入直路，但不是每位佳麗都狀態十足，尤其是穿上大會安排的超級少布、毫無承托力兼低胸低到落肚臍位的超性感泳裝，令佳麗缺點盡現，例如2號羅紫君被發現大腿多印，屁股鬆弛；3號余思慧有橙皮紋。只得87磅的7號沈桂澄，超瘦卻有離奇大胸，左邊還出現漏波邊現象。8號謝海珊大腿內側驚現橙皮紋。而原本豐滿的9號劉溫馨，忽然變得冇睇頭！11號吳瑋雯不單有象腿，更見虎背熊腰，而19號蕭穎詩竟然有個肥美大肚腩，加上粗髀健碩，令原本少布的泳裝顯得更加少布！不過亦有部份佳麗有戰鬥心，5號朱智賢、6號劉佩玥、13號歐陽巧瑩及14號林思韻狀態甚fit，而6號劉佩玥、9號劉溫馨、14號林思韻、15號蔡思貝及17號陳凱琳都被看高一線，應可順利入圍。</p><p>19號蕭穎詩雖然報稱只有117磅，但昨日穿上少布泳裝時變得勁肥，大肚腩自動彈出，問到她近日有否增磅？蕭穎詩說：「應該係多咗啲肌肉，因為做咗運動。」會否覺得自己太壯健而輸蝕？蕭穎詩笑說：「係大隻咗啲，因為我喺美國返嚟，呢啲係健康嘅身材，肚凸係同香港食物有關，太有營養喇。」她表示會盡力參賽，落選都不會不開心。相反，15號蔡思貝狀態最fit，她坦言：「我一向瘦底又勤做運動，鍾意行樓梯，有參加過三項鐵人賽㗎！」<br>採訪：溫敏芝、魯萍<br>攝影：仇志德</p><p>人物誌：20位候選港姐資料</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>