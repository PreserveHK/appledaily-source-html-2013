<html><header><meta charset="utf-8"><title>斷約收「火葬場」電話單</title></header><body><h1>斷約收「火葬場」電話單</h1><p>【為你出頭】<br>鬼節前後，收到寄去「火葬場」的電話賬單，真係「大吉利是」！這宗靈異賬單事件的主角是譚先生，使用電訊盈科固網電話服務逾10年，今年2月底從太子界限街舊居搬到小西灣，但因續約冇優惠而取消合約，同時要求職員將未繳「尾數」賬單寄到新居，但他見一直收不到，遂主動聯絡電盈，「其實4月同6月都收到手機短訊，話我未畀錢，我再打電話去叫佢寄去新住址，都係交200幾蚊，叫佢改咗好多次地址都改唔好」。</p><p>妻女感害怕</p><p>當譚先生終於收到賬單，竟然十分驚嚇，信件封面的新住址無誤，惟信內賬單左上角的地址卻有兩個，一個是他的舊居，另一個竟是「歌連臣角火葬場」，「你話收到嚇唔嚇死人」，他指妻子及女兒收到時也感到害怕，「打電話去（電盈）投訴，佢話入錯地址，我已經三番四次叫佢改，講極都錯」。<br>電訊盈科承認事件涉職員疏忽錯誤輸入資料，並指曾收到譚太通知更新住址要求，而經本報轉介個案後，已即時聯絡譚太解釋及致歉。<br>檔案編號：0729057</p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>