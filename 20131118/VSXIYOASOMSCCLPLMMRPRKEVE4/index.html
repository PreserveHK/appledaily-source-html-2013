<html><header><meta charset="utf-8"><title>隔牆有耳：網民改圖　睇死阿叻走數 - 李八方</title></header><body><h1>隔牆有耳：<br>網民改圖　睇死阿叻走數 - 李八方</h1><p>阿叻向搞熄機網民挑機，set定個高門檻話，無綫台慶若然跌到得兩、三點，佢就會由將軍澳電視城跪返屋企。阿叻又要威又要戴頭盔，網民咪惟有運用吓想像力，改吓圖諗諗佢可以點樣「跪．回家」。<br>首先呢，有人估阿叻會跪喺部貨van入面，然後由司機車佢返屋企；亦有人估計，阿叻咁識反口，可以喺TVB大樓下跪謝罪當無數囉。點解？呢啲擦鞋仔，大不了咪講句「TVB是我家」，肉麻當有趣又好交差。<br>有網民就醒起林振強2003年係專欄寫過阿叻嘅一段說話：「任何電視節目，只要見阿叻有份出現，你就知道，這個節目必會變為業餘、不認真，和像馬戲團。」一矢中的！<br><br>mailto:pf_lee@appledaily.com</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>