<html><header><meta charset="utf-8"><title>藝人擘髀逐個捉　老江湖挑世界紀錄</title></header><body><h1>藝人擘髀逐個捉　老江湖挑世界紀錄</h1><p>之前騎呢組合AD2出版「全裸又唔露點」寫真，當中有好多擘髀「老江湖」相，前幾日國際打星尚格雲頓拍廣告，都忍唔住用佢嘅「男人心一字馬」，招牌「老江湖」動作拍廣告，盡顯霸氣，原來連黃心穎都係「老江湖」！幾日前佢喺Instagram放咗張喺單車上面擘髀嘅相，網民讚佢犀利，亦有人笑佢係「老江湖」。其實好多藝人都係「老江湖」，本身有跳舞底子，做一字馬或橫字馬都輕而易舉，好似有G.E.M.，Yumiko，容祖兒，仲估唔到原來李彩華都係！<br><br>不過根據高登友口中所講，「老江湖」係指成個人打平一字馬，左右腳「發下發下」好似章魚咁行。原來…真係work…噚日網上就有段片，講一個外國靚女去挑機呢種「老江湖行法」嘅健力士世界紀錄！用「老江湖行法」行10米，紀錄就係16.9秒。最終，靚女只係以26.6秒完成，破唔到紀錄囉。</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>