<html><header><meta charset="utf-8"><title>中環在線：前證監高層　轟監管過嚴  - 李華華</title></header><body><h1>中環在線：<br>前證監高層　轟監管過嚴  - 李華華</h1><p>貿易通（536）CEO吳偉驄嘅背景好巴閉，做過證監會副主席，之後又北上做過中國證監會同上海交易所高層，2002年之後先開始投身上市公司展開新事業，位置調轉，佢𠵱家反而投訴證監機構對上市公司嘅監管過嚴。</p><p>封鎖消息不利小股東</p><p>佢有好多投訴，例如唔明點解唔畀上市公司講盈利預測，「作為管理層，梗係有好多發展計劃，唔畀佢講就好似黑箱作業，投資者點樣value間公司？」<br>「例如原本一間公司賺緊8,000萬，新生意可以令公司賺到1億，現股價2蚊，即係話仲有20%升幅都冇問。」佢認為，封鎖呢類消息，只係益咗機構投資者，因為機構投資者有能力喺市場搜集訊息，更易掌握公司動向，現行監管制度其實對小股東不公。<br>「同傳媒講，唔得；喺股東會同股東講，又唔得。喂，股東係老闆嚟喎，太過份！」<br>如果有上市公司故意弄虛作假誤導投資者，佢認為，懲罰犯事者就可以解決問題，而唔係懲罰所有投資者，免去佢哋嘅知情權。調轉身份，諗法真係完全唔同。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>