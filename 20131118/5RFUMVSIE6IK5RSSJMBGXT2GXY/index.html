<html><header><meta charset="utf-8"><title>馮仁昭四圍超：耆英BB撼低夜蒲女 - 馮仁昭</title></header><body><h1>馮仁昭四圍超：耆英BB撼低夜蒲女 - 馮仁昭</h1><p>魯芬、黃夏蕙、余慕蓮（余毛）三位「耆英BB」，噚日一身美少女戰士look，喺深水埗出席遊戲活動，大鬥兩位「夜蒲女」石天欣同文凱玲（Connie），三位耆英BB仲大派飛吻，超重口味，好彩夜蒲女Connie都有谷事業線搶鏡，人氣先輸唔晒。余毛話low cut同絲襪濕濕碎，唔算性感，問佢哋覺唔覺比夜蒲女搶鏡？魯芬話：「我哋都有靚過，不過我哋三個靚得過份咗，各有各靚啦！」</p><p>「我鍾意做靚女」
</p><p>魯芬喺台上話呢個遊戲多變化，唔使成日睇嚟睇去嗰個台，黃夏蕙又話唔使再聽嘻嘻哈哈，雞汁撈飯，問無綫節目係咪好悶？佢哋即話：「冇，冇針對無綫，係劇情需要，跟對白講。」余毛話無綫有叫過佢返去，但要時間適合先得，佢仲大發嬌嗲話：「我唔鍾意演阿婆、阿嬸，我鍾意做靚女。」講到白韻琹俾周刊話曾同大馬富商離婚兼有個仔，黃夏蕙話唔清楚，但白姐姐同謝偉俊一定唔會離婚，畀空間佢哋和好如初。石天欣話性感由Connie負責，佢又讚三位耆英BB好可愛。Connie之前拍《喜愛夜蒲3》傳同許亦妮爭衫，Connie話之後宣傳見面都唔尷尬喎。<br>撰文：馮仁昭</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>