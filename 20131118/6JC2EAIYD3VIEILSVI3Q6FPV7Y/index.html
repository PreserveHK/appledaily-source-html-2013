<html><header><meta charset="utf-8"><title>3款表情殺入金馬　影帝再挑機</title></header><body><h1>3款表情殺入金馬　影帝再挑機</h1><p>張家輝環視肥佬黎大宅四周，發現掛了很多幅畫，便隨口說：「呢度好多小朋友畫喎！」肥佬黎即時糾正：「大師嘅畫嚟㗎！Walasse Ting（丁雄泉）㗎！」家輝方知有眼不識泰山：「我個女都係畫緊呢啲咋喎！」肥佬黎感到沒好氣，惟有解畫：「佢可以好似小朋友咁天真。」丁雄泉的畫風隨意，就好像演員可因應不同導演要求去演出。林超賢打個比喻，就好像演員已達爐火純青境界，便會投入最原始的方式。肥佬黎質疑演技不能有爐火純青境界，因為便沒有進步空間，家輝沒正面回答，只吞一吞口水對鏡頭說：「可唔可以俾個close（近鏡）？」<br>林超賢覺得以前演員一日拍幾組戲，才是真的爐火純青，蔡瀾不太認同：「啲演員咪1、2、3款表情！𠵱家都好多人係咁。」家輝又搞gag：「喂，我坐喺度你就唔好篤爆我啦！」林超賢笑說：「𠵱家AV都唔會1、2、3表情！」<br><br>星期四晚11:00睇《亂噏24》學做戲！</p><p>足本收睇《亂噏24》x 楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>