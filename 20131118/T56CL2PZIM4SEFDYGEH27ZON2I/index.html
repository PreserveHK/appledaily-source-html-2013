<html><header><meta charset="utf-8"><title>求驗客手記：魔獸追番欠薪賀出線</title></header><body><h1>求驗客手記：<br>魔獸追番欠薪賀出線</h1><p>（喜）「魔獸」杜奧巴（左）日前收到喜訊，土耳其傳媒就中超球會上海申花冇糧出一事作出裁決，判申花要賠番1,200萬歐元畀佢。除咗有機會攞番啲欠薪，「魔獸」仲贏埋張巴西世盃決賽周入場券，真係雙喜臨門；科特迪瓦上周六喺世盃外非洲區第3圈次回合，作客逼和塞內加爾1:1，兩回合合計贏4:2，同尼日利亞齊齊出線世盃決賽周，兼且係佢哋連續第3屆參賽。另外，非洲足協日前公佈2013年非洲足球先生嘅25人候選名單，杜奧巴、耶耶托尼、謝雲奴同埋約翰米基爾等球迷熟悉嘅球星，統統都有入圍；大會將會喺明年1月9日宣佈得獎者。</p><p><br>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>