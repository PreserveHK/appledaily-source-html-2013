<html><header><meta charset="utf-8"><title>錢國偉賀生日池邊嬉春</title></header><body><h1>錢國偉賀生日池邊嬉春</h1><p>扮韓國騎馬舞大叔PSY而人氣急升、有「港版PSY」之稱的錢國偉（Wilson），最近再度走到幕前與RoadShow合作，做完新年大使後，今次Wilson將會主持12集《傾多D Babies》，節目上將會連同蔡恩真、石天欣、文凱玲和「寸嘴Barbie」夏蔚喻邊玩邊食。日前他們出發到韓國4日3夜拍外景，為節目打頭陣，首度與他出埠的石天欣和文凱玲，大讚韓國之旅很好玩。</p><p>「慣咗俾女圍」</p><p>前日Wilson在觀塘跟眾女拍宣傳照，談到今次的酬勞，Wilson笑笑口說：「都OK喇！如果幕前駕馭得到咪舒服啲，我覺得做主持真係好難，好彩我鍾意吹水，做幕後嘅成功感大好多！」聽聞節目中不乏內衣同泳衣的場面，Wilson笑說：「佢哋幾個會圍埋講女人心事，講我咪聽，我慣咗俾女圍，啲男仔見到實會想打我！」今日是Wilson的生日，他的女友陳苑蔚更好事成雙地帶了兩個蛋糕到場，為男友搞生日會，她笑稱：「佢鍾意同啲女過，冇女就唔舒服。」結果她們四個女仔相當識做，未埋位時個個浴袍加身，直到切蛋糕一刻立即除掉浴袍，享盡艷福的Wilson，切完蛋糕後被眾女踢落水，眼鏡直飛落池底，認真搞笑！<br>採訪：卓寶花<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>