<html><header><meta charset="utf-8"><title>馮仁昭四圍超：李彩華跳水失手痛哭 - 馮仁昭</title></header><body><h1>馮仁昭四圍超：李彩華跳水失手痛哭 - 馮仁昭</h1><p>就係呢一跳，我哋會記得李，彩華（Rain）。佢為參加江蘇衛視嘅話題節目《星跳水立方》，練水練到對腳又紅又瘀，我見猶憐。節目喺前晚播出，fans梗係落足心機睇啦，點知睇完個個都好心噏囉！<br>話說當日阿Rain做足準備，揀咗套搶眼嘅紅色泳衣，化行晒妝，戰戰兢兢咁踏上三米板，大家都好期待呢位索女有個完美演出。而佢揀咗向前抱膝半周嘅動作，對明星嚟講，已經係超高難度。終於嚟到挑戰自己嘅一刻，阿Rain深深吸一口氣，然後一躍而下，只見佢喺空中抱膝翻騰半周，但因為入水角度有偏差，搞到成個人橫身撻落水面，跳水變炸水，全場即時發出尖叫聲，擔心阿Rain受傷。</p><p>成為集體回憶</p><p>好彩阿Rain上水時仲識得伸脷，但始終之前付出過唔少汗水同淚水，最後亦忍唔住淚灑當場，佢話：「對不起大家！在跳的那一刻，根本不知自己在幹甚麼！」主持人即時套用星爺金句安慰番佢：「穿上泳裝的你是最漂亮的。你是最美的，對不對？」阿Rain遺憾未能晉級，但呢一跳肯定成為集體回憶。<br>明星玩跳水如同玩命，何韻詩日前先喺微博度鬧話太危險，不過佢哋為慈善乜都肯制，真係偉大咯。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>