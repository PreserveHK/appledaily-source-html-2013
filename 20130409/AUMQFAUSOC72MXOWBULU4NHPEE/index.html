<html><header><meta charset="utf-8"><title>八達通憂手機錢包爭食張耀堂：多個人做　肯定拉薄</title></header><body><h1>八達通憂手機錢包爭食<br>張耀堂：多個人做　肯定拉薄</h1><p>【專訪】<br>無論是在地鐵站，抑或是巴士、小輪，甚至部份商舖，八達通的「嘟」聲已經成為港人生活一部份。身為現金以外，小額支付巿場的「一哥」，近來面對信用卡發展手機錢包，欲搶佔小額支付巿場。八達通行政總裁張耀堂直指：「多一個人做生意，肯定會拉薄咗。」<br>記者：關穎欣</p><p>不過，張耀堂指出，八達通跟信用卡於本質上不同，巿場定位上亦有不能作直接競爭的部份。「信用卡一嚟唔係個個用得，亦都有人唔鍾意先使未來錢，唔想使大咗。」八達通亦較易取得，即買即用，「唔駛記名，50蚊就有張。」八達通另一較信用卡優勝之處，就是快捷，「特別係用喺交通上面，一秒都唔慢得，地鐵前面嗰個人『嘟』慢啲，後面已經逼上嚟。」<br>前年八達通亦進佔街巿，與領匯（823）合作，在大埔大元街巿首創八達通收費。「成班同事即刻去嗰度shopping，『嘟』八達通食豆腐花。」他透露，下一個設八達通收費的，將是何文田愛民邨。<br>至於網上支付這個新巿場，張耀堂亦相信八達通有優勢，可分一杯羹，「有時唔想俾人知上網買咗乜嘢，但信用卡寄月結單時會有紀錄。」另外，八達通亦堅持有一卡在手，才可交易的原則，「有人驚啲資料輸入晒上網，會有紀錄，俾人盜用」，故八達通目前在自己網站試行的網上支付，亦要求客戶連接一個讀卡機，以「嘟」卡形式完成交易。</p><p>商戶簽約　即拉隊去「嘟」</p><p>八達通三年前爆出出售客戶個人資料事件，當時行政總裁陳碧鏵下台，換上曾於星展、花旗及VISA等機構出任地區「阿頭」的張耀堂。由銀行家轉任小額支付卡公司行政總裁，兩年多過去，張耀堂指加入八達通非常開心，「做嘅唔係驚天動地嘅嘢，但生活就咁樣唔同咗。」<br>「做國際性大公司，諗唔到有乜嘢可以喺出面同人講：『呢樣係我做嘅』，因為好多都係成個區域一齊做。」加入八達通後，他指成功感比起從前在大公司任職大得多，「見得到嘅成功感，同之前嘅好唔同」。每爭取到一間八達通新商戶，他已滿足得跟團隊開香檳慶祝，「有啲客要『 𦧲』好耐。」他說得眉飛色舞：「有啲舖頭啱啱簽咗約，我哋就會拉隊去『嘟』八達通消費。」</p></body></html>