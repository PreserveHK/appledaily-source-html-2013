<html><header><meta charset="utf-8"><title>呂慧儀行性感　要問准老公</title></header><body><h1>呂慧儀行性感　要問准老公</h1><p>從前長腳蟹呂慧儀事業心重，戰鬥格起來「事業線」更深更長，但自從前年尾嫁了給前香港先生黃文迪（Dickson）後，只可以間中性感，似乎事業心盡失，她說：「唔係，我都仲有㗎！就算第日生仔後，我都會繼續做㗎！𠵱家咁都幾好，拍一套劇，跟住停吓唞吓，過吓家庭生活，同老公拍吓拖。」<br></p><p>督促減肥戒口</p><p>據知長腳蟹每次穿性感衫出席隆重場合，必須事先給老公過目，審批過關後方可性感示人，呂慧儀立刻為老公澄清說：「其實冇話唔畀性感，只係因為佢係健身教練，如果我着得肥，佢話會影響佢，所以每次揀衫，都要畀佢睇吓着得我肥唔肥先，性感係冇問題，但如果嗰件衫着得肥，佢就唔會批准我着，同個健身教練一齊係幾辛苦，食乜都篤住晒！又話呢樣高卡，嗰樣高脂，最慘我好鍾意食！」<br>採訪：楊潔雯<br>化妝：GiGi Chu<br>髮型：Steve Shek of Hair</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>