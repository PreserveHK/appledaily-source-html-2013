<html><header><meta charset="utf-8"><title>翻撻潮女　Juno黑白雙煞遊街</title></header><body><h1>翻撻潮女　Juno黑白雙煞遊街</h1><p>【銅鑼灣】前度鍾欣桐（阿嬌）有拖拍，麥浚龍（Juno）前晚繼續同翻撻嘅中英混血女友戴庚玲（Janine）行街拍拖。前晚7點鐘左右見到Janine一個人喺銅鑼灣出現，佢着住白裙加一件外套，打扮到成個修女咁，但係就俾對好閃嘅潮鞋出賣咗，佢喺開平道一邊行一邊講電話，跟住就去咗禮頓道一間髮型屋。大概8點鐘見到Juno個保鑣坐架七人車嚟到，之後保鑣一個人攞住杯starbucks咖啡落車行咗入間髮型屋度，原來Juno去剪髮，Janine陪Juno，保鑣嚟接老細Juno仲買埋杯咖啡畀佢。<br></p><p>邊漫步邊傾偈</p><p>冇幾耐就見到Juno同Janine行咗出嚟，全身包到實黑衣打扮嘅Juno望落成個修士咁款，同女朋友Janine嘅修女打扮可謂襯到絕。兩個人一邊漫步一邊傾偈，而個保鑣好識做喺前面開路唔阻住佢哋拍拖。去到架七人車前面，Juno仲未肯上車，見佢同個外籍司機不知幾好傾，四個人喺條街傾足5分鐘先上車離開。<br>採訪、攝影：楊浩賢、朱志聰</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>