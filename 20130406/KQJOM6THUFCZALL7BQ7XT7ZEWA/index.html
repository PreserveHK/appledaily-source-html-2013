<html><header><meta charset="utf-8"><title>馮仁昭四圍超：盧巧音結婚簡單就夠 - 馮仁昭</title></header><body><h1>馮仁昭四圍超：盧巧音結婚簡單就夠 - 馮仁昭</h1><p>盧巧音（Candy）同拍拖四年幾嘅Kolor樂隊主音蘇浩才（Sammy）日前入紙註冊結婚，Candy噚日接受商台電話訪問時話，結婚念頭早喺兩年前就有，直至男友去年喺屋企求婚，最近先有時間籌備，到時婚禮亦會簡單為主，Candy話：「同雙方父母家人食餐飯，朋友方面都未通知，而婚紗相會特別一啲，套婚紗唔會係白色。」Candy自爆同Sammy拍拖不久就認定對方為終生伴侶，至於生BB就交畀天決定。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>