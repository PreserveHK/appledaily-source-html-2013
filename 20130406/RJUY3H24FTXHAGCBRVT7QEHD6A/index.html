<html><header><meta charset="utf-8"><title>是我小時候：梁政珏為食鬼</title></header><body><h1>是我小時候：梁政珏為食鬼</h1><p>女大十八變，梁政珏小時候肥嘟嘟，被家人稱為巨無霸，最愛偷糖吃和睡覺，而且性格男仔頭，不愛芭比公仔，反而鍾情玩具車。出身於小康之家的她，小時候更常穿泳衣周遊列國，擁有快樂童年。<br>撰文：卓寶花</p><p>梁政珏除被稱巨無霸，由於她的名「珏」字常被人誤以為讀玉，所以她從小到大有另一個花名叫阿玉。小時候的梁政珏又肥又可愛，她說：「細個只係食同瞓，阿媽話好難摷醒我。」為食的她，未到3歲已懂偷糖吃，她說：「有次我以為屋企冇人，就去偷瑞士糖食，點知俾媽咪影低晒。」</p><p>刁蠻公主</p><p>坐飛機是不少小朋友的夢想，梁政珏5歲時已夢想成真，隨家人到美加遊玩，父母還買了一隻熊啤啤公仔給她，但原來她小時候不如一般女孩喜歡公仔，她說：「我好男仔頭，唔玩公仔，鍾意玩玩具車。」跟如今女性味十足的她有很大對比。</p><p>梁政珏自認刁蠻公主，但也會講道理，又充滿正義感，小學時在校內伸張正義，搞到要見家長，她說：「有個同學因為燙傷塊面同半身，搞到有疤，有同學蝦佢，我為咗保護佢，同個同學打交，我鍾意講道理，但遇到我覺得唔啱嘅事，我會表達。」至18歲時，梁政珏為學習獨立到美國留學，由完全不懂做家務到練得一身好武功，現在入得廚房出得廳堂，間中也會下廚煮美食給家人品嚐。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>