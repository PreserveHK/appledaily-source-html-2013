<html><header><meta charset="utf-8"><title>電視撈飯：敖嘉年否認胸襲鬼妹</title></header><body><h1>電視撈飯：敖嘉年否認胸襲鬼妹</h1><p>黎耀祥主演嘅《神探高倫布》今晚首播，噚日喺新蒲崗舉行宣傳活動，出席演員有祥仔、蕭正楠、敖嘉年、唐詩詠、馬賽同陳明恩（鬼妹）等，佢哋除咗玩有關神探嘅遊戲外，祥仔仲演繹一幕喺劇中因腦部中槍，而令智商急升到283變身神探嘅一幕，祥仔都好期待觀眾嘅反應。</p><p>「feel唔到任何嘢」
</p><p>呢套劇有張劇照，見到嘉年同鬼妹咀嘴，嘉年隻手似乎摸到鬼妹胸邊，不過鬼妹話：「冇摸到，當時拍呢場戲，我好緊張，但佢好專業、好尊重，畀到我安全感。事前我哋有溝通，佢知我係新演員拍呢啲唔習慣，所以問我介唔介意，呢個係我螢幕初吻。」問到有沒有NG？佢話：「拍咗兩、三次，唔係NG，係拍唔同角度。」<br>嘉年知道呢個係鬼妹螢幕初吻，即刻話要封番利是畀佢。講到佢被懷疑鹹豬手？嘉年話：「冇摸到，feel唔到任何嘢，可能係角度問題。」<br>至於蕭正楠早前被影到同緋聞女友何傲芝去沙田馬場，佢解釋係捧朋友場，但仍否認同何傲芝嘅戀情。<br>採訪：黃曉妍<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>