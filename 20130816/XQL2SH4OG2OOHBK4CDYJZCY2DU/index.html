<html><header><meta charset="utf-8"><title>認曾同居柏舍　周迅掌握霆鋒動向</title></header><body><h1>認曾同居柏舍　周迅掌握霆鋒動向</h1><p>【迅鋒戀之首度開腔】謝霆鋒和周迅傳因rock music而秘密撻着，當事人一直未有親自回應，霆鋒近日更被發現拍戲時常一臉冧樣，以普通話煲電話粥。而前晚周迅和古天樂、劉青雲、吳彥祖（Daniel）等到尖沙嘴出席新戲《竊聽風雲3》煞科宴，她明顯有備而來回應「迅鋒戀」，有問有答，坦認曾和霆鋒同住柏舍，對他一舉一動亦很清楚。</p><p>再拍新戲續前緣
</p><p>自稱因拍外景而曬到十足包青天的古仔跟周迅一同做訪問，膚色一黑一白相映成趣。提到「迅鋒戀」，周迅氣定神閒說：「我知你們會問，今次來香港不是為偉仔（梁朝偉），只是為宣傳，我明天會走，亦不是為避開霆鋒的緋聞，我要為《紅高粱》電視劇而準備。」問到是否同住在柏舍？周迅直認：「是，大家有見過面。」一向鍾意下廚的霆鋒有否請她食飯？周迅表示沒有：「我們不是拍拖，只是好朋友。」有否發展機會？周迅表示之前已講過，亦直認將會和霆鋒合作拍戲，亦知他已搬離柏舍，似乎對霆鋒一舉一動很清楚，不過其實周迅這段時間根本未有正式回應過「迅鋒戀」。<br>提到有傳霆鋒前妻張栢芝給壓力，問題未問完，助手已拉周迅起身離去，她臨走時說：「我已說了，謝謝。」周迅全程有備而來，表現淡定。</p><p>古仔暴曬變包拯
</p><p>至於古仔則被問為何膚色黑上加黑，十足上了妝的包青天？他說：「近日拍ending每日外景都要係咁曬，我又冇搽太陽油，咪搞到咁。」他透露除與周迅有對手戲，亦跟葉璇有很多演出，有否親熱鏡頭？古仔笑言：「我負責偷聽，成日同Daniel喺屋內幾日十足宅男咁，佢講好多BB嘢，我都有送禮物，都鍾意BB。」受感染想做老竇？古仔笑稱：「呢啲要睇時間，通常晚上發生。」古仔自嘲現身令周迅很開心，因更凸顯她皮膚白。 <br>採訪：張俊銘</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>