<html><header><meta charset="utf-8"><title>電視撈飯：8年前倉底劇終出生天黃宗澤楊思琦最黑拍檔</title></header><body><h1>電視撈飯：8年前倉底劇終出生天<br>黃宗澤楊思琦最黑拍檔</h1><p>身為無綫小生同花旦嘅黃宗澤（Bosco）同楊思琦，兩個走埋一齊原來有一股好強嘅黑氣，點解？事關佢兩個入行多年嚟合作拍過四部無綫劇，但竟然有一半冇得喺黃金時間播出，除咗《英雄．刀．少年》同《強劍》之外，《千謊百計》同《上海傳奇》(前名《上海風雲》)全部變成倉底貨，冇得喺黃金時段出街，只係安排喺無綫收費台播映。<br>不過黑完一輪後，Bosco同思琦拍嘅倉底貨又忽然重出生天，繼《千》劇今年5月喺翡翠台下午時段播後，佢哋05年拍嘅《上海傳奇》亦終於登陸無綫免費台！無綫安排咗喺今個月30號上午11點45分喺翡翠台播，套劇仲有苗僑偉同向海嵐擔正。</p><p>堅稱冇所謂</p><p>對於8年前拍嘅倉底貨安排喺上晝播映，楊思琦日前喺電話度話：「唔失望，之前《千謊百計》都係冇得喺黃金時間播，只係喺收費台播，其實有得喺免費台播我已經好開心㗎喇，邊個時段都冇所謂啦！」不過如果思琦想第時啲劇有得喺免費台黃金檔推出，最好都係避開同Bosco合作好啲！<br>版主：陳基征</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>