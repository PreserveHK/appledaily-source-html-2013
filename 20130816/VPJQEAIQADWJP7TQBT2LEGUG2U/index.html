<html><header><meta charset="utf-8"><title>隔牆有耳：名牌也抽水　贊助勇靚女  - 李八方</title></header><body><h1>隔牆有耳：<br>名牌也抽水　贊助勇靚女  - 李八方</h1><p>前日無懼八號風球，跑跑吓步跳落海救人嘅勇猛女Louise，噚日疑似被運動品牌EVERLAST抽水，事緣Everlasthk噚日喺facebook圖文並茂轉載Louise嘅救人事迹，話要「尋人」送約值5,000蚊嘅服裝畀佢。<br>點解賣大包？原來Louise當日救人時就係着住呢個牌子嘅背心，難怪品牌喺fb自誇，會選擇EVERLAST嘅人都係有「吉士」，被唔少網民諷刺「抽水力」特強。<br>八方噚日問過Louise，佢對呢份厚禮喜出望外，話自己都係呢個品牌粉絲，有時一件衫買幾隻色。佢唔介意做生招牌，仲笑笑口話如果有優惠，會主動「投案」㗎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>