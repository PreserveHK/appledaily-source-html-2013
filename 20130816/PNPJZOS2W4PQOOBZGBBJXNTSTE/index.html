<html><header><meta charset="utf-8"><title>安仔認與Sammi同居「暫時性照顧」</title></header><body><h1>安仔認與Sammi同居<br>「暫時性照顧」</h1><p>許志安與鄭秀文（Sammi）感情離離合合22年，其間分手7年，前年終於復合，有傳二人最近更同居1個月，許志安昨日在銅鑼灣為now TV英超「超班」記者會擔任嘉賓，安仔大方承認，現在Sammi是居於他在干德道殷豪閣的家，但二人同居不同房，只是暫時性照顧。</p><p>不支持婚前性行為</p><p>安仔指Sammi位於渣甸山的住所松園需要全棟拆卸，他暫時收留對方入住，但卻沒有預Sammi的父母份，至於安仔會否在Sammi入住之後，不讓她離開，安仔裝出一副滿不在乎的樣子說：「唔得、唔得，只係暫時性。」</p><p>Sammi與安仔同是基督徒，而Sammi更經常口中掛着不支持婚前性行為的言論，安仔表明與Sammi分房而睡，強調他家雖然地方小，但也有數間房。安仔指今次是誠邀Sammi到其家中暫住，他鬼馬說：「佢都諗咗一陣，我亦諗咗好耐先鼓起勇氣開口，驚佢拒絕我。」</p><p>對於同居是否試婚？安仔說：「同結婚係兩件事，我唔會因為咁而講不如結婚啦！」被問到是否已經秘婚？安仔回應：「如果結咗婚你會知，冇得呃，只係暫時性照顧。」現年46歲的許志安，被問到對於結婚還要考慮甚麼？他呆了一陣子，並說：「總係爭啲嘢，等我返去諗諗。」<br>採訪：張俊銘　<br>攝影：仇志德</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>