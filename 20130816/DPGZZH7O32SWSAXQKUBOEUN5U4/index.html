<html><header><meta charset="utf-8"><title>隔牆有耳：譚香文爆料　要謬波除牌  - 李八方</title></header><body><h1>隔牆有耳：<br>譚香文爆料　要謬波除牌  - 李八方</h1><p>狼振英早前為幫因醜聞下台嘅梁粉出氣，公開叫向廉署舉報梁粉嘅人士道歉後，人民力量譚香文覺得，如果狼英咁講都成立，應該先叫08年立法會選舉時，曾向廉署誣告佢嘅兩名陳謬波助選團成員林智遠、周嘉亮向佢公開道歉囉，事關法庭判譚冇罪喎。譚香文噚日特別就此同人力黨友去政總請願，更預告掌握咗陳茂波違反公司條例、稅務條例等實質證據，下周直踩會計師公會發動「倒波行動」，聲言資料充份顯示謬波違反公會對會計師嘅操守要求，拍心口話謬波除硬牌。陪同示威嘅甄燊港形容陳茂波「沒有最無恥，只有更無恥」，表明一直「狙」波，直至謬波碌落台為止。</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>