<html><header><meta charset="utf-8"><title>施永青怒掟11億物業解釋原因：做乜俾人哋當地主咁鬥</title></header><body><h1>施永青怒掟11億物業<br>解釋原因：做乜俾人哋當地主咁鬥</h1><p>【本報訊】中原地產創辦人施永青「怒火」沽貨!近期多次出口術、要求政府撤樓市辣招的老施，昨有感而發，指「香港仇視地產投資者」，所以決定放售旗下持有市值約11億元之工商舖物業。施永青指，市場認為投資物業儼如「地產霸權，做乜要俾人哋當係地主咁鬥喎！」 <br>記者：程俊華　湯家明</p><p>昨市場瘋傳一則短訊，指「施永青私人秘書致電前線董事，說施生私人持有物業全部出售」。物業全部都為商舖及商廈，並無任何住宅物業，大部份物業俱無放售價格，要由買家自行出價洽購，只要合乎業主心水便會出售。</p><p>瘋傳短訊：大跌市先兆</p><p>由於個別舖位現出租予中原作為分店，短訊中直指「施永青賣舖，好多是租畀中原，大跌市先兆！」。訊息昨晚已傳遍中環金融界。本報即時向施永青求證是否急售物業套現，他斬釘截鐵地說「我話會賣物業啲嘢公開講咗㗎啦！」但拒絕評論是否只出售商舖及商廈，「賣邊個物業係啲人猜測之嘛！」。老施對投資物業心灰意冷，氣憤地表示「最主要係香港𠵱家仇視地產投資者，呢啲係地產霸權，仲做嚟做乜呀！做乜要俾人哋當係地主咁鬥喎！」。至於被問及會優先放售舖位抑或商廈，他指「呢啲唔關你事吖！」其後以要開會為由立即收線。</p><p>持最少15項工商舖物業</p><p>本報調查所得，施永青私人名義及名下慈善基金最少持有15項工商舖物業，10項為商廈單位，餘下5項為地舖或全幢物業，料總市值達11.2億元。其中10項由私人公司持有，其餘5項物業由施永青基金有限公司持有，未必納入優先沽售的行列。據悉，目前僅旺角廣華街3至13號廣輝大廈地下11至14號租予郵政局的舖位以1.2億元叫價放售，其餘無確實叫價或意向價。按市場估值計算，物業市值由3,900萬至2.2億元，最值錢物業位於西半山干德道44號全幢，現地舖出租予中原地產，月租收入約44萬元。<br>對於施永青有意減持物業，同樣屬地產投資者，持有大量物業的科達地產主席湯君明直言，政府亂出招下，樓市「風暴先啱啱開始，起碼3年會係咁」，目前「個個都想要錢唔要貨」，所以會出現投資者減持物業現象。</p><p>湯君明：料套現救中原</p><p>他指自己兩年前已開始「減磅」，有人出價都會放賣手持物業。至於施永青也散貨，他相信「施生有好特殊原因，就係賣自己貨，救自己個仔（指中原地產）」。現時樓市在政府打壓下，市道陷入低迷，經濟亦不見好景，經紀生意大減，代理老闆「個個月貼錢咁滯」，不排除施生沽貨增加現金流，處理代理生意業務。<br>施永青雖然近年已退出管理中原集團日常業務，但近期就頻頻高調亮相各項反辣招活動，包括遊行及示威，並多次發表反對樓市辣招的言論。早前，他更明言若工商舖物業免交雙倍印花稅（DSD），及港人公司豁免買家印花稅（BSD）的放寬建議未能通過，中原就會裁員。<br>施永青個多星期前承認減持物業，近期傳出沽售跑馬地禮頓山住宅及車位，套現約3,180萬元，賺約2,184萬元。</p><p>【施永青近期金句】</p><p>15/8：香港𠵱家仇視地產投資者<br>15/8：做乜要俾人哋當係地主咁鬥喎<br>12/8：報紙講到地產代理佢死佢賤，有咁耐風流有咁耐折墮<br>2/8：如果修訂印花稅細節未能夠通過，中原將被迫要裁員</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>