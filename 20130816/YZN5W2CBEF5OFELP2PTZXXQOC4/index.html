<html><header><meta charset="utf-8"><title>西環集中營：特首宣戰　邵善波卸鑊 - 季陶</title></header><body><h1>西環集中營：<br>特首宣戰　邵善波卸鑊 - 季陶</h1><p>特首梁振英早前在落區騷期間向各界「宣戰」，加上黑幫「晒馬」挺梁，惹來劣評如潮，季陶聽聞梁早在政府司局長內部會議已發表相關鷹派言論，但一眾官僚從未想過梁會愚蠢到公開宣講，為社會分化火上加油。據聞梁「瀨嘢」後，一眾官員私下無不劃清界線，連梁的「親密戰友」、中策組首席顧問邵善波也向外稱未看過梁當日發言稿。<br>有官場中人指，不少官員對梁的「宣戰論」耳熟能詳，但他事前從未與官員正式討論會公開發表有關言論，嘆指：「其實內部討論時，好多官員心入面都覺得咁講有問題，只係內部討論就費事出聲，冇人諗過佢會蠢到公開講！」<br>據知不少官員其後私下劃清界線，表明「梁振英不代表我」，不認同梁的鷹派做法，更有官員特別申明：「政府官員、公務員係一定唔會招惹黑幫支持政府。」</p><p>心知「瀨嘢」 私下澄清</p><p>既然梁振英走鷹派策略沒有與官員討論，他又與誰想出如此「倒米」的策略？據知官場眾口一詞，將矛頭指向梁的「親密盟友」、中策組首席顧問邵善波。但有親建制的商界人士稱，邵私下對人說，「冇睇過」梁當日的發言稿，即有關發言非出自他手筆。有官場中人笑言，邵可能心知梁的發言「瀨嘢」，所以要私下澄清，「但係邵善波冇交代，CY呢條倒米橋，係咪佢有份度出嚟？你估佢可以卸到鑊咩？」<br><br>季陶</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24 </p></body></html>