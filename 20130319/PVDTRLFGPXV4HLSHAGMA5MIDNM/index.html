<html><header><meta charset="utf-8"><title>峯語一日幾電傳情</title></header><body><h1>峯語一日幾電傳情</h1><p>林峯和吳千語BB打得火熱，早前一個月內連去三次旅行，前晚林峯到廣州出席「勁歌王」頒獎禮，提到容祖兒指他如沐春風時，林峯即甜絲絲地說：「邊有？乜呀？見到祖兒，同佢都friend，私底下啱傾，所以講吓，唔好成日提啦。」記者打趣表示他讚祖兒靚咗會令BB呷醋，他即強調不怕，更自爆成日讚BB，笑言兩人好sweet，亦想與女友再去旅行。</p><p>而吳千語昨日到銅鑼灣出席復活節活動，她在復活蛋上畫上唇印和心形，記者笑指她已將心送給男友林峯，她甜笑說：「呢啲唔使講出口。」她透露白色情人節，與男友食飯慶祝兼送卡，又收到對方送的衣服，但稍後他們將分開三個多月，她說：「佢喺橫店拍戲90幾日，不過中間會返嚟香港。」千語自爆與男友一日幾電，又不擔心他在內地曳曳，直言對男友有信心，不過會叮囑他不要飲酒，她說：「大陸多假酒，對身體唔好。」<br>採訪、攝影：曾小嘉、黃曉妍</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>