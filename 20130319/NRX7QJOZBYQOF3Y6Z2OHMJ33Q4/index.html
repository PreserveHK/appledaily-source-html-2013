<html><header><meta charset="utf-8"><title>隔牆有耳：<br>學生會補選　港大生籲逐「紅」 - 李八方</title></header><body><h1>隔牆有耳：<br>學生會補選　港大生籲逐「紅」 - 李八方</h1><p>港大學生會又選舉嘞。話說月初流選後，下星期一至四再選「新莊」，噚日開始一連四日搞諮詢大會，歡迎同學質詢準學生會代表。噚日挑機嘅同學仔雖然得嗰十個八個，但啲問題都幾到肉；有人問到點形容學生會同同學嘅關係呢？候任學生會會長鄧日朗好直接咁答「疏離」，覺得陳冠康嘅上莊自成一國，同其他學生組織對抗，所以新莊上任後會更透明，每個月派發通訊，仲會開論壇畀同學問責㖭。</p><p>有同學仔唔容忍左派勢力入侵港大，要求學生會炒咗去年獲聘為活動經理、有左派為背景嘅香港各區專上學生同盟幹事林嘉駿，但候任學生會就好公道，話會按僱員合約，應炒則炒。</p></body></html>