<html><header><meta charset="utf-8"><title>蝶戀花</title></header><body><h1>蝶戀花</h1><p>意大利奢華品牌Bottega Veneta春夏新裝洋溢懷舊味道，米白、磚紅、泥黃及蜜桃色調，恍如時光倒流回到花樣年華時空，signature的蝴蝶在系列中翩翩起舞，收腰和長襬的剪裁，令示範的姚書軼宛如瑰麗高雅的穿花蝴蝶，在繁華都市留下萬縷柔情。<br></p><p>意大利品牌Bottega Veneta擅長凸顯女性嫵媚，春夏系列中以平易近人的中長度裙襬，配合懷舊的厚肩墊和寬鬆短袖，形成倒三角式的視覺效果，硬朗感覺油然而生，不過收腰和貼身的pencil skirt正好柔化霸氣。鏤空設計的貼身連身裙，腰間和大腿位置加入深色縐紗，精準的透視效果若隱若現，示範的姚書軼（Mikki）也為之傾倒，她說：「呢條裙好有BV嘅神髓，保守之中有啲sexy，三角位做得好好，剛好遮住敏感地帶，我自己好接受，有時唔係要露先性感，呢條裙表現到乜嘢叫高層次嘅性感。」<br></p><p>剛柔並重</p><p>物料從來都是BV值得推崇的項目，雙面羊毛、雙面羊絨、雙面棉布、棉麻混紡帆布和紙牛皮等，質地較為堅硬，為整個造型添上volume，營造濃厚的復古情懷。另一邊廂，選用輕柔貼身的絲質針織、絲質雪紡和縐紗等，剛柔並重是王道。<br>向來有收藏BV的Mikki說：「雖然唔算有好多，但每季一定會留意，記得八、九年前，BV啱啱開始喺香港越來越多人識，就鍾意咗佢個織皮。蝴蝶花係佢嘅標誌，一兩件一定要有，但係full gear上陣會崩潰，佢今季放咗大量蝴蝶喺accessories度，平日可以襯plain啲嘅嘢，宜少不宜多。」</p><p>春意滿載</p><p>花卉圖案印花及立體蝴蝶飾花處處可見，春日陽光的暖意，肆意在身上遊走。體積較大的手袋、經典並廣受歡迎的knot、文件袋甚至cardholder，都有由小牛皮及水蛇皮製的立體蝴蝶蹤影；各式各樣的pumps，其方頭和粗跟的設計有着校園情懷。</p><p>採訪：盧妹<br>攝影：陳志嵐<br>髮型：Don of Xenter<br>化妝：Eleena Yu<br>示範：Mikki Yao of Style Management</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>