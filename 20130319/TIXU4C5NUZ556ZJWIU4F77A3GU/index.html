<html><header><meta charset="utf-8"><title>基仔領獎否認大細超</title></header><body><h1>基仔領獎否認大細超</h1><p>古巨基前晚到廣州出席「第九屆勁歌王金曲金榜全球華人樂壇音樂盛典」，他六連霸奪得勁歌王，不過他早前缺席香港所有頒獎禮，但前晚卻畀面現身，  對於會否擔心被指大細超，他說：「唔會啦，今次上台想多謝以前嘅女朋友，𠵱家（指女友）唔使成日係台上多謝。」<br>對於無綫和四大破冰，基仔直言會令樂壇再熱鬧是一件好事，至於年尾頒獎禮是否也不會再出席時，他說：「年尾先係，到時再算，今年唔出席係因為我放假，睇吓到時工作安排，TVB係好平台畀歌手，歌手去唔到好可惜。」<br>此外，基仔昨日到灣仔出席活動，同時支持助手女友Lorraine新簽的女新人梁靖（Cherry），並指是撐生命中兩個女人。<br>採訪、攝影：曾小嘉、溫敏芝、黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>