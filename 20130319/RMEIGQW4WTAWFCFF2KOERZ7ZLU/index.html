<html><header><meta charset="utf-8"><title>城城開騷踩700萬林寶堅尼</title></header><body><h1>城城開騷踩700萬林寶堅尼</h1><p>郭富城前晚再度在紅館開騷，雖然綵排出意外，但他依然風騷演出。個唱上城城換上多套新衫及有新道具，最搶眼的莫過於約值700多萬、全港首度曝光的林寶堅尼新款跑車，還有依愛駒一比一打造的白馬。<br><br>一連九場「郭富城舞臨盛宴世界巡迴演唱會安歌篇2013」，前晚在紅館開鑼，城城由9點唱到凌晨12點，唱足三個鐘，但未見其女友熊黛林影蹤，她終於昨晚捧場。前晚的演出和去年大致相同，但城城換了大批新衫，其中一個似是牛魔王造型：「呢個造型同我喺電影個角色好似，不過呢個可愛啲，我都頂自己唔順。」個唱亦有很多新道具，其中一部是全港首度曝光的林寶堅尼Aventador LP700-4 Roadster超級跑車，車價高達700多萬，城城以銀色戰衣踩着新車登場。</p><p>白馬王子</p><p>城城又透過燈光投射於舞台打造出海浪，跟舞蹈員似在水中跳韻律泳，城城表示：「原本我哋真係想好似韻律泳選手咁夾鼻，但因為唔靚所以冇咁做。」而台邊又有水花效果，城城更做出一連串如風車轉的翻滾動作，他苦笑說：「Pat pat同啲腳位好痛，搞到要搽跌打酒。」<br>安哥部份出動變形舞台，城城在鋼架上大唱勁歌，接着城城騎上跟愛駒「愛的呼喚」一比一打造的白馬出場，名副其實是白馬王子，之後城城於跳彈床環節做出很多騎師動作。<br></p><p>冇見黛林</p><p>完騷後城城在後台開香檳，談到全港首度曝光的林寶堅尼，城城說：「成700幾萬。」會否買下？他衝口而出表示會，但接着又說：「講笑咋！」城城透露車廠稍後會為他度身訂做一隻顏色，全球獨有，他說：「其實我乖咗好多，好耐冇買嘢，要儲錢。」是否準備結婚？城城表示：「結婚唔一定儲錢，最緊要搵到鍾意嘅人，唔係為錢，搵到就無憾，我都期待中。」<br>城城有不少瘀傷，女友熊黛林有否心痛幫手搽藥油？城城說：「近日專注工作，好多朋友好耐冇見。」昨日有報道指城城和苟芸慧因拍廣告撻着，城城經理人小美表示不回應。苟芸慧昨日則透過電話否認緋聞，指跟城城只合作過兩次，私下並冇聯絡。<br>採訪：王連連<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>