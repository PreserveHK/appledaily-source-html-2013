<html><header><meta charset="utf-8"><title>趣趣地：艾琳娜寫真出「股」惑</title></header><body><h1>趣趣地：<br>艾琳娜寫真出「股」惑</h1><p>皇家馬德里球星基斯坦奴朗拿度（C朗、小圖）嘅模特兒女友艾琳娜（圖），雖然口口聲聲話唔會影裸照，但成日就同雜誌影埋啲噴血相，喺日前佢就喺Instagram上傳咗幾張同《V》雜誌影嘅超性感相，又透點又露股，睇到網民嘩嘩聲。雖然未有C朗對惹火照回應，不過早前曾有報道指，佢對女友頻頻露肉有啲不滿喎。講番皇馬，佢哋喺前幾日靠球證贏咗艾爾切呢單嘢，就仲有餘波，據報嗰場嘅執法球證費南迪斯喺今季餘下都唔會再執法艾爾切嘅賽事，西班牙球證聯會仲可能對佢秋後算賬！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>