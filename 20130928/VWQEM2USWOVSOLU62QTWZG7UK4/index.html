<html><header><meta charset="utf-8"><title>英超大勢：曼城客W定發「維」 - 牽牛</title></header><body><h1>英超大勢：<br>曼城客W定發「維」 - 牽牛</h1><p>阿士東維拉今季英超雖然「贏口碑」，但每遇強隊往往輸多贏少；周六主場對曼城，比利時籍的首席射手賓迪基缺陣，久守必失，曼城客W可作過關膽。<br>維拉上場聯賽作客擊敗諾域治，取得開季第2場聯賽勝仗，但前鋒賓迪基及中場加利加特拿先後受傷，特別是已累積4個入球的賓迪基，據報至少休息1個月，嚴重影響維拉攻力，維拉周中也隨即在英聯盃大敗予熱刺。<br>事實上維拉實行年輕化組軍方針，配合快速反擊戰術，甚具好感，但自揭幕戰反勝阿仙奴後，面對車路士、利物浦及熱刺3支球隊均輸波。曼城雖然有迎戰拜仁的歐聯後顧，不過周中英聯盃留力仍然大數韋根，取得3連勝，以客軍雄厚兵力，就算阿古路休戰，也無懼接連比賽。</p><p>侯城韋咸「細」水長流</p><p>其他英超方面，升班馬侯城主場對韋斯咸，主隊近況不錯取兩連勝，但論攻力只屬一般；韋斯咸前線傷兵多，雖剛簽入「棄將」卡頓高爾，但此子質素平庸，兩軍攻力同不濟下，宜熱選入球「細」。<br>至於修咸頓主場對水晶宮，以修咸頓的主場威力，加上可強陣，面對防守力差的水晶宮，「讓球主客和」可取「主勝」。文：牽牛</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>