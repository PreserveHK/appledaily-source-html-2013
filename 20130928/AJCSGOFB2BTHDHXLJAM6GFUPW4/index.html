<html><header><meta charset="utf-8"><title>房署大細超　趕絕泛民團購米　建制派毋須申請不受阻撓</title></header><body><h1>房署大細超　趕絕泛民團購米　<br>建制派毋須申請不受阻撓<br></h1><p>【本報訊】建制派在屋邨搞「蛇齋餅糭」一帆風順，但有泛民議員舉辦的非牟利「團購米」活動卻受打壓。近期房屋署以商業活動和阻礙公眾地方為由，不准泛民區議員在屋邨內辦此活動；但有建制派區議員卻可照辦無礙。民主黨葵青區議員林紹輝已向申訴專員公署投訴。<br>記者：龔蕙芝</p><p>全港最少逾40個區議員曾辦團體米活動，涉及民建聯、工聯會、民主黨、街工等政黨。以葵青區為例，團購泰國米8公斤裝每包68元、5公斤裝47元，比同區超市便宜最少14%至26%。</p><p>長者痛斥擾民</p><p>團購米活動由多個組織發起，組織之一、樂善動力負責人黃先生指，因從事食品生意，可低價購入白米，希望藉此惠及基層，遂聯絡區議員在屋邨協辦，「好多長者唔會上網，如果唔搵區議員幫手，屋邨老人家同基層根本冇渠道買平米」。<br>民主黨葵青區區議員梁國華上月23日在石籬（一）邨協辦活動，其間屋邨管理人員到場監察和拍攝，其後向梁發信，提醒他舉辦前須向房署申請。<br>梁的黨友、同區區議員林紹輝，其後向房署申請，在石籬（二）邨舉辦團體米活動，但遭房署以商業活動為由拒絕批准，「去（跟房署）理論話係非牟利，房署再話阻礙公眾地方，總之要我哋離開屋邨範圍」。最後活動迫遷到屋邨外行人路，林憤斥房署猶如「擺龍門」，容許其他區議員做，卻打壓他們，「好唔公平，一係統一全部唔俾搞」！<br>街工的葵青區議員周偉雄，本月21日在葵盛東邨舉行的團購米活動，也因房署發出口頭警告而臨時改地點，居民須步行數十米斜坡至邨外取米。<br>買米的長者譚伯直斥房署擾民：「老人家（購物車）推上推落好吃力，好彩冇雨落，如果唔係仲麻煩！」他感辛苦而需分兩次買米，大呻不便。另一居民郭婆婆說：「房署點解唔可以幫吓街坊呢？話阻住地方根本係藉口。」她指團購米可惠及窮苦大眾，亦非日日舉辦，若日後被迫停辦，是居民損失。<br>周偉雄指協辦團購米是義務性質，質疑房署對「非牟利」定義不清，「究竟乜嘢係商業活動？點解搞旅行團、打流感針、影證件相又得？」又指建制派「蛇齋餅糭」又得，今次明顯是針對民主派。<br></p><p>房署指涉金錢</p><p>不過，有建制派區議員卻可在無申請下，在屋邨公眾地方舉行團購米活動，也無遭警告或阻撓。民建聯屯門區區議員陳雲生表示，曾在屋邨內協辦團購米，房署職員僅提醒「不要牽涉錢銀活動」，但無阻礙；陳不希望團購米遭禁止，「因為睇過米辦，再喺同區格價，真係優惠到市民」。<br>房屋署發言人指，屋邨公共地方只接受慈善或籌款活動的申請，團購米涉及金錢交易，故屬商業活動而不會批准；至於拍攝證件相、打流感針等活動，該署指並非在屋邨的公共地方進行，無接獲有關申請。</p><p>長者發火</p><p>鄧伯伯：「明明喺邨內買團購米係方便大家，𠵱家要行出邨外真係好麻煩。」</p><p>郭婆婆：「我屋企個窗台有問題，搵房署搞又唔理，走去管呢啲嘢。」</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>