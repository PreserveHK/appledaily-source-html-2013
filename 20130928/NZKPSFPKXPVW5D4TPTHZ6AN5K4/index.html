<html><header><meta charset="utf-8"><title>《神鎗》《巨輪》撞到暈　穿越劇定一條龍？</title></header><body><h1>《神鎗》《巨輪》撞到暈　穿越劇定一條龍？</h1><p>無綫兩套重頭劇《神鎗狙擊》同《巨輪》每日播出都畀精明嘅高登仔玩搵錯處。前晚網民又發現新嘢喇！《神鎗狙擊》入面張兆輝去到Miki楊愛瑾間Café到同周海媚傾計，咁啱有人送咗箱貨畀Miki，個箱咁重張兆輝緊係幫手搬啦，當張兆輝一搬起個箱，竟然驚見紙箱上，印有竟然有《巨輪》入面蕭正楠間鋪羅信記嘅標誌!睇到呢幕，不禁深深令人懷疑——無綫面對經常畀人話佢是是旦旦嘅批評。網民仲討論話「TBB真係好環保。」、「其實係同一時空 ，兩班壞人係同一個集團黎，Laughing Gor將佢嘅臥底經驗傳授俾陳展鵬。」何解？《巨輪》嘅陳展鵬，係警察；《神鎗》有Laughing Gor謝天華，呀嘛。<br>其實兩套劇製作嘅時間非常近(《巨輪》2012年10月－2013年1月，《神鎗狙擊》就係2012年12月－2013年3月。)，連播出時間都夾到咁啱，李國麟先喺《巨輪》做陳展鵬老竇到《神鎗》再演徐子珊老爸——你話兩劇唔係互相穿插？冇人信囉。</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>