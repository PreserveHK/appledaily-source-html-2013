<html><header><meta charset="utf-8"><title>鄭俊弘擬簽無綫一條龍</title></header><body><h1>鄭俊弘擬簽無綫一條龍</h1><p>無綫繼當年華星唱片後，近日正計劃成立新唱片公司，並羅致林峯和鄭俊弘等成為旗下歌手。李克勤、吳雨霏和鄭俊弘昨在將軍澳錄影《群星防火智多FUN》，鄭俊弘說：「梗係好，一條龍。」可擔心無綫條件苛刻？他說：「唔知，應該會好。」他指在無綫工作逾10年，定會飲水思源。<br>克勤就指無綫新唱片公司未有斟他過檔，並謂：「𠵱家同TVB合作關係好好，自由身，之前佢哋問過我拍唔拍劇，我有興趣，但怕兩個仔唔放人。」吳雨霏則認為歌手多個選擇是好事，可擔心攞獎機會更少？她說：「我入環球後都冇啦。」<br>採訪：楊潔雯<br>攝影：陳俊強</p><p>下星期，死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24  </p></body></html>