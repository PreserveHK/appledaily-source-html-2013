<html><header><meta charset="utf-8"><title>英超攻略：韋咸勢爆史篤城 - 牽牛</title></header><body><h1>英超攻略：<br>韋咸勢爆史篤城 - 牽牛</h1><p>「槌仔幫」韋斯咸今季英超開季表現平穩，更喜見防線出色，周六聯賽主場對史篤城，無懼硬碰硬，有力延續主場連勝走勢，讓平/半宜取上盤。（球賽編號：星期六25；now623台今日10:00pm直播）</p><p>兩戰不失主場有勢</p><p>「大儍」艾拿迪斯前仗率韋斯咸對舊主紐卡素賽和0:0，開季兩戰取4分，更可喜是兩戰沒有失球，與利物浦、熱刺成為目前未嘗失球之師。在一眾英超球隊狂簽外援，大儍返璞歸真重用英格蘭兵，效果總算不錯；新兵達寧上仗首度正選，發揮一般。不過只要融入球隊，不難回復昔日維拉時期光芒，祖高爾、路蘭等英兵亦見勇銳，縱使前鋒安祖卡路爾仍未復出，但憑上仗英聯盃擊敗車頓咸餘威，主場連勝在望。<br>史篤城換上新任領隊曉士，此帥上任後更表明銳意將球隊轉型，由主守轉為主攻，但未見其利先見其弊，兩戰取得1勝1負，均有失球。特別前仗面對升班馬水晶宮，只憑梳爾哥斯帶運氣入球，反勝2:1，總算取得今季首勝。客軍仍有中場柏拉西奧斯上陣成疑，近4次聯賽與韋咸交手，只得2和2負的劣績，縱受讓亦捧唔過。文：牽牛</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>