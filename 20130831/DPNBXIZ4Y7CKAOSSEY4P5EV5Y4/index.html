<html><header><meta charset="utf-8"><title>做義工替海龜療傷</title></header><body><h1>做義工替海龜療傷<br></h1><p>親親海豚後，直接瞓身酒店豪嘆海天堂，佔地11公頃，面積相等於香港高鐵的西九總站，背山面海的風水佈局，處處椰林樹影，最特別是把海灣的天然海水引入潟湖，住進Beach Standard及Over Water Standard Bungalow，打開私家露台即可跳進酒店的潟湖淺灘浮潛，無風無浪尋找紛繽熱帶魚，又或沉醉於寧靜的私人空間，享受日光浴。然而我覺得最有意義的是當義工親手餵傷病海龜，替海洋保育出一分力。酒店於九年前發起保育瀕臨絕種海龜計劃，開闢50米長、8米闊、2米深的潟湖區劃作海龜醫務中心，收留受國際法保護的傷患玳瑁、棱皮龜、大海龜，牠們在大溪地海域不是被漁船摩打擊中，就是食膠袋傷喉嚨，引致喪失覓食能力，工作人員每日替病海龜作身體檢查和餵藥，住客在指引下幫手照顧，好使海龜早日康復回歸大海。九年間，已有128隻海龜成功返回南太平洋。</p><p>InterContinental Moorea Resort &amp; Spa
</p><p>房價：雙人房$2,909起<br>網址： http://www.tahiti.intercontinental.com <br></p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>