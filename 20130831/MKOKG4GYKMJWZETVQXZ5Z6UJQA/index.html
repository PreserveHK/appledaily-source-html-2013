<html><header><meta charset="utf-8"><title>陰功！ - 李碧華</title></header><body><h1>陰功！ - 李碧華</h1><p>通訊局裁定亞視違規罰款一百萬元，並勒令七日內撤去其執行董事盛品儒之職務。限期快到，垂死掙扎的騎呢請願騷又重現觀眾眼前。<br>這回只有被迫現身之員工及土共打手梁粉之流百人撐場，又是些師奶阿伯型背稿喊口號兇悍怒斥，新聞報道無所遁形。少了騎馬舞助興，有點失色。一哥一姐（矮子堆中最高的）全部冇影，難怪有人擦鞋，撐儒哥做藝人：「如果佢做，我哋就冇位企，佢係人才，觀眾鍾意佢多啲……」為了飯碗，陰功！<br>不關心以重播為主打，無良心主導，老細干預謬論歪理連場的電視台，遲早面對被淘汰，好奇的是還要不要「牛棚」受訓過日辰？看節目表，有《通識小學堂》也有《亞洲大學堂》──原來它仍在！可憐一批不出名也冇工開的藝員，還得強振精神去上堂，學些派不上用場的什麼演藝歌唱心理人生……課程。青春有限，無出路無發揮，若逃學會被警告和扣糧的，好陰功！<br>浪費大氣電波苟存之亞視，真是本城極品，侮辱香港觀眾，更陰功！</p></body></html>