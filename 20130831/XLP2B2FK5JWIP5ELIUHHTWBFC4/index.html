<html><header><meta charset="utf-8"><title>Old news is so sad：鎮宇愛犬咬死鄰居狗</title></header><body><h1>Old news is so sad：<br>鎮宇愛犬咬死鄰居狗</h1><p>Sam哥（吳鎮宇飾）喺劇集《衝上雲霄II》入面完全係男人典範，成熟、穩重又型佬，唔怪得Holiday（陳法拉飾）對佢嗒晒糖。現實中嘅吳鎮宇都係好爸爸、好丈夫嚟，不過佢隻秋田犬脾氣就差啲，仲試過咬死隔籬鄰舍隻狗㖭！<br>事發喺09年4月，當時鎮宇搬咗去西貢君爵堡4年，某日清晨6點幾，鄰居菲傭如常喺沙灘放主人隻約瑟爹利小狗。鎮宇隻3歲大秋田犬突然失去常性，由寓所狂奔300米到海邊，秋田犬一見到隻小狗，即發狂咁噬向小狗左邊腹部，之後咬住猛咁扯，直至小狗奄奄一息。秋田犬叼住小狗屍體唔放，仲將「獵物」帶回家中耀武揚威。菲傭一路追趕，終於跟到去鎮宇屋企，即時拍門，而遇害小狗嘅主人亦報警。<br>雖然鎮宇老婆王麗萍之後親自到鄰居屋企道歉兼賠錢，但鄰居怒氣難消，仲喪鬧鎮宇係唔負責任嘅狗主。<br>撰文：阿Wow</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>