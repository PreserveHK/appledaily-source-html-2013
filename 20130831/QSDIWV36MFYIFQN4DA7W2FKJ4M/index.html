<html><header><meta charset="utf-8"><title>名家晒冷：曼城新帥打虎定驚 - 蘋果波神</title></header><body><h1>名家晒冷：<br>曼城新帥打虎定驚 - 蘋果波神</h1><p>曼城上仗敗走威爾斯，締英超開季兩周以來最冷戰果，全因新領隊犯錯；今返主場迎另一升班「老虎」侯城，莊家開出今季以來最懸殊的對賽賠率，決捧有分頭的曼城[-2]，博大炒。<br>油王蒙蘇踢走文仙尼，未必因為後者管教巴神及泰仔不力，也非全因衞冕聯賽失敗；最羞家是文帥教出悶蛋足球，新帥比歷連尼上任後不單強調要搶冠，更要「藍月亮」搖身變多年不見的具吸引力球隊。比帥暫花了近9,000萬鎊擴軍，連同阿仙奴連續兩場聯賽開出入球「大」，也齊已破身。</p><p>吸取教訓補中路缺口</p><p>在英超要夢造一支全面注重地面進攻的球隊，未必是贏波的良方；比帥或許在西班牙待得太久，初到英國南下威爾斯，似懵然不知卡城上季在英冠拿取冠軍，有51％的入球來自死球，托大用非必然正選的中場查維加西亞客串中堅，拿斯達錫傷癒卻全程坐冷板，終被英式足球擊倒，比帥應已吸取教訓。<br>控球指數，往往是比賽中較乏參考價值的一環，該戰曼城佔一面倒的70%控球照輸；總計全周，控球指數勝出的一方，只有阿仙奴及利物浦能贏，睇英超有時是要像看張家輝的《激戰》那樣，埋身肉搏，要有威力先夠激。<br>筆者早前隨口說侯城或許是今屆首支開齋的「升班馬」。新敗曼城今主場招呼這隻上仗有運贏諾域治的「老虎」，不用再中場當中堅，信防守會回復穩健；主場數據極強，連今屆首戰大炒紐記4蛋，已累積近7次在地頭5次保清白，及近10次主場8次入到2球或以上；比帥料會跟老闆指令，繼續全力進攻，好趁在國際賽期前，大炒對手讓自己定驚。侯城中場用兩熱刺舊將後節奏控制不俗，但鋒力待磨，今戰更有正選法國箭頭恩歷克沙保停賽，要復用見底的丹尼格拉咸，難做到像卡城的費沙甘保連頂入兩角球收死曼城，「主勝」開[-2]但有2.2倍，可博！</p><p>黑貓入「宮」坐和望贏
</p><p>再選，想博今晚尾場作客的新特蘭擒另一「升班馬」水晶宮，後者陣容未執掂，不似完成「升班馬」戰至第3輪即全贏的威水史；相反「黑貓」上仗聯賽作客僅末段被修咸頓逼和，表現有進，剛過去周中聯賽盃，更末段連入4球反勝晉級，大振士氣，今次對手級數低得多，平手盤高水，坐和望贏波博開齋。文：蘋果波神<br>mailto:appleballgod@gmail.com</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>