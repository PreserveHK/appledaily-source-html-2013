<html><header><meta charset="utf-8"><title>焦點故事：律師提醒:自行做土地查冊</title></header><body><h1>焦點故事：<br>律師提醒:自行做土地查冊</h1><p>主力做樓契生意的律師楊小姐稱，上網搵樓時，網站一般只提供單位售價、面積等基本資料，買家為安全起見，應該要做多少少工夫，做土地查冊，了解單位有否維修令，或其他法庭頒佈的命令等。買家亦可以向物業管理處查詢，留意物業未來會否進行大維修，例如大堂及外牆等，若遇上維修，業主將來便要分擔開支。<br>另外，需向業主查詢單位有否僭建成份、有否家人死於非命等，若然是凶宅，可能無銀行做按揭，將來轉手亦會有困難。<br>而作為業主，有責任披露單位存在的問題，例如漏水。業主為保障自己，可要求在合約上寫明，買家不可以因漏水問題而臨時變卦「唔買」。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>