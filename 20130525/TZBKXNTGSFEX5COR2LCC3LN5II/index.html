<html><header><meta charset="utf-8"><title>港股轉平靜　二三線狂彈</title></header><body><h1>港股轉平靜　二三線狂彈</h1><p>【本報訊】周四全球小股災過後，昨日波幅達千點的日股再坐「富士急過山車」，但港股投資者似乎得個睇字，恒指上落波幅300點已回復正常水平。不過，於恒指全日下跌51點的同時，一眾二、三線股突然大反彈，早前已減貨的散戶若只顧對着日股「睇定啲」，未敢追回股份，一個下午已經望塵莫及。其中，風電股華能新能源（958）狂升13.3%，收市後派季績的金山軟件（3888）升8.8%，手機股中國無線（2369）及TCL通訊（2618）勁彈約9%。</p><p>專家：市場信心不足</p><p>眼見心頭好一放絕塵，散戶如何是好？京華山一研究部主管彭偉新則認為，「係（好）就（指數）炒咗上去啦，市場唔肯睇得好好，只係炒啲炒味濃嘅股份，唔係炒基本因素好嘅股份。」這證明市場信心仍未足夠，相信下星期大市仍整固，現時市況有問題，上升動力欠奉，料恒指波幅為22500點至22900點。彭偉新又指，個別板塊反彈不代表可以全線照追，當中他只認為風電及頁岩氣股沒問題，但太陽能相關股則「唔buy」。<br>《中國證券報》報道，內地市場對於周末有減息或下調準備金率的預期，不過，兩地投資者早已當減息傳聞為「放流料」，因此對昨日市況幫補不多。恒指全日下跌51點，報22618點；H指下滑24點報10722點，成交538億元，大跌市後回復交投淡靜水平，未見轉回強勢的迹象。A股方面，滬綜指及深成指分別升0.6%及0.4%。<br>港股藍籌方面，滙控（005）突然轉弱，下滑1.1%，內銀股上落不大。雖然指數下跌，但整體上市股份方面，有近700隻上升，僅近500隻下跌，整體市況屬反彈市多過跌市。</p></body></html>