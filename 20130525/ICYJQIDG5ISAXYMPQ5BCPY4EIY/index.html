<html><header><meta charset="utf-8"><title>是我小時候：朱千雪零私隱之家</title></header><body><h1>是我小時候：朱千雪零私隱之家</h1><p>港姐季軍朱千雪自小在一個毫無私隱的家庭長大，更奇怪是，移居外國竟然冇私隱？大驚小怪過後，聽過朱千雪細說家中小節，原來冇私隱反而有更大凝聚力，朱家不准關房門的家規，果然厲害！<br>採訪：楊潔雯</p><p>朱千雪（Tracy）生於小康之家，有爸爸、媽媽、還有兩個分別小她2歲及6歲的妹妹。97年移民潮，朱氏舉家移民到加拿大，Tracy當時是8歲，在外國讀三年級，因為言語不通，過了兩年冇朋友的生活，她說：「因為一個英文都唔識，又唔知人講乜，雖然冇俾人蝦，但係溝通唔到，所以識唔到朋友，咪成日黐住個妹，一小息同lunch就同妹妹一齊。初初唔識分小息同lunch，小息十分鐘走去食晒個飯盒，lunch望住人食同喺公園玩。我細個好曳，見人哋打鞦韆勁，我又去學人玩，點知跌親個膊頭又斷埋隻腳！」</p><p>家人感情好</p><p>由於童年的異鄉友儕生活寂寞，朱千雪一家人之間的感情，變得更親更密：「我哋一家人感情好好，乜都講，大家冇乜私隱，好似朋友、讀書、拍拖、明星、做人道理乜都會講，所以我哋屋企一餐飯可以一齊食三、四個鐘，仲好鍾意打邊爐。」除了飯桌聯誼，朱家還有一個家規，就是所有人不得關房門：「加拿大嘅地方係大，我哋每個人都有一間房，但係Daddy規定我哋唔可以閂房門，佢唔想我哋返到屋企個個閂埋門，自己顧自己，所以我哋習慣咗冇私隱，我啲妹放假仲會拎個睡袋入我房瞓，好似去camp咁。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>