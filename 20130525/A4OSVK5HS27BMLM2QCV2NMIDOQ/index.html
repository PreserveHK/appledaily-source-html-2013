<html><header><meta charset="utf-8"><title>趣趣地：<br>
英少男樂團跟C朗學波</title></header><body><h1>趣趣地：<br>
英少男樂團跟C朗學波</h1><p>唔少妹妹仔鍾意嘅英國少男樂團One Direction，其中3個成員日前獲邀請去咗西班牙，去到皇家馬德里嘅訓練場，同基斯坦奴朗拿度（C朗、右）等球星面對面，仲着埋獲贈嘅皇馬波衫喺場上玩吓波；有一班球星教吓路，實行球技大增進。另外，有傳皇馬會喺西甲球季完結之後，喺6月3日正式公佈由安察洛堤接任為新任教練。</p></body></html>