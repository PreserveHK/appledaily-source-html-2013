<html><header><meta charset="utf-8"><title>閃爆南瓜車</title></header><body><h1>閃爆南瓜車</h1><p>喺童話故事《仙履奇緣》入面，除咗玻璃鞋仲有夢幻南瓜車，咪以為童話先至有，前日美國名媛Kim Kardashian個妹Khloe，就坐住架南瓜車喺比華利山出席商品活動。呢架南瓜車仲吸引過童話嗰架，事關全車黐滿咗閃石，一出嚟就閃到爆，仲有兩個猛男服待，斟埋酒畀Khloe㖭。雖然Khloe個躉都仲幾大，但美國傳媒就讚佢已經清減咗唔少，佢話應該係平日練踢腿嘅成果喎。至於佢個身懷六甲嘅家姐Kim，就喺真人騷度播出超聲波照肚嘅片段。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>