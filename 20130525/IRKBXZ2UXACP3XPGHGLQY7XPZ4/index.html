<html><header><meta charset="utf-8"><title>「以為審計署贊同拆單」</title></header><body><h1>「以為審計署贊同拆單」</h1><p>【本報訊】根據審計報告及廉署交予帳目委員會的資料，廉署社區關係處在湯顯明任內購入大量烈酒，又疑似避過宴請開支上限，將酒類飲品、以至飯後甜品「分單開數」。湯顯明昨日在帳委會回應指控時，竟辯稱以為「拆單」的做法會獲審計署贊同，又指購入大量烈酒純粹為「接待之用」，但隨即遭議員力斥有關說法難以令人信服。</p><p>辯稱買酒用於接待
</p><p>早前有傳媒及廉署文件，揭湯顯明任內購入逾十萬名貴餐酒及烈酒， 帳委會委員黃毓民昨日炮轟湯為何豪買貴酒：「點解前任嘅（廉政）專員一樽烈酒都冇，而你做嗰五年專員係不斷買呢啲烈酒？」湯顯明承認知悉買酒一事，「冇我簽署係買唔到嘅，咁即係我相信買呢啲酒就基本上我係會認同嘅」，又解釋買酒是用於接待，「酬酢嗰個次數，我印象中雖然講唔出數字畀大家，但係增加，增加嗰幅度都係應該係比較大，背後嗰個原因亦都係考慮到接待嘅人、對象同埋當時接待嘅習慣」。<br>至於分拆賬單的安排，湯顯明竟說不知那樣做有問題：「我係唔知道呢個係不允許嘅。」帳委會主席石禮謙即顯得難以致信，質問湯：「你做咗公務員幾多年？」另一委員梁繼昌亦質疑，既然社關處買酒都用於酬酢晚宴上，何以晚宴賬單沒有開瓶費。<br>做了35年公務員的湯顯明面對議員質疑，以當時「冇咁嘅覺悟、醒覺（分拆賬單有問題）」推卸，「諗住過唔到audit（審計署）嘅嘢，不論係從每一個角度，公務員、我亦都唔係話呢幾年就唔會話夠膽做嘅，但係當時嘅感覺，以為呢一個係audit會係贊同」，更辯稱沒有開瓶費可能因為廉署是「熟客」，當然食肆不能因為他的公職而免開瓶費，但覺得作為招攬生意則可以接受。</p></body></html>