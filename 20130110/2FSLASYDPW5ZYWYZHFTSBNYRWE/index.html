<html><header><meta charset="utf-8"><title>吳雨霏鬥肉緊</title></header><body><h1>吳雨霏鬥肉緊</h1><p>吳雨霏（Kary）一連兩場《Kary The Present Live》前晚喺紅館舉行，除咗好姊妹餅碎楊愛瑾、區文詩，Kary舊愛、網球王子洪立熙亦大方捧場，仲有賭王何鴻燊千金超盈都撇甩密友林愛兒，同妹妹超蓮及朋友開心睇騷。Kary嘅歌衫大部份騷長腿同露背，仲玩台上換衫，驟眼望上去仲大露背玩真空誘惑，其實佢着咗肉色打底衫，睇到男粉絲鬼咁肉緊。Kary又同男舞蹈員喺長枱上跳舞同做出高難度動作，不過因佢嘅耳機成日跌落嚟，搞到論盡又狼狽。</p><p>Kary請咗at17同側田做嘉賓，又播咗自己細個嘅片段，有佢除褲露股片。當Kary唱《一生何求》時話：「多謝父母，呢首歌係我識唱嘅第一首，送畀父母，我唔敢望佢哋，怕喊。」<br>撰文：洪紅克</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>