<html><header><meta charset="utf-8"><title>關仁隱事：「大話妹」爆料大報復 - 關仁</title></header><body><h1>關仁隱事：「大話妹」爆料大報復 - 關仁</h1><p>拜金女「大話妹」早幾年為咗個「金礦」而拋棄舊愛「蟲蟲」，但佢唔單止唔認自己同金礦拍拖，而且仲放晒消息出去話蟲蟲𠵱家新歡「媚媚」係第三者，想話博同情。點知最近金礦自己爆響口話同大話妹拍過拖，對佢嚟講，直情係一巴再冚落佢度。最近突然有人報料狂數金礦啲衰嘢，時間啱啱好。有二五同關仁講，金礦啲衰野係大話妹搵人放出嚟，擺明向金礦報復，但關仁就覺得大話妹似係想向金礦落下馬威，叫佢收口。<br>撰文：關仁</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>