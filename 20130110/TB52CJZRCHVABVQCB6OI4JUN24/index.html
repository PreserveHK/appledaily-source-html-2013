<html><header><meta charset="utf-8"><title>首名港人獲取錄赴英實習<br>青年要做馬匹配種專家</title></header><body><h1>首名港人獲取錄赴英實習<br>青年要做馬匹配種專家</h1><p>【本報訊】賽馬在香港幾乎與賭博畫上等號，自小看電視轉播外國賽馬的科大畢業生譚文熙，去年在750名內地及本港大學生中脫穎而出，成為首位獲國際純種馬繁育機構取錄的港人，獲獎學金往北京和英國等地實習10個月，學習飼養馬匹，以至配種的入門知識。今年6月實習完畢後，他將到外國報讀全日制國際純血馬繁育及管理課程，立志成為馬匹配種專家。<br>記者：張文傑</p><p>譚文熙去年修畢科大生物化學系學士課程後，即赴北京參加達利（Darley）純血馬公司的大型面試會，結果憑對馬匹的認識及修讀過基因理論，成為16名入選者之一，更是唯一一名港生。「細個睇ESPN外國賽馬，已經好有興趣，點解呢種馬會跑得好呢？後來先知道純種馬某啲肌肉會好力啲。」23歲的譚文熙說。</p><p>曾被純種馬整蠱</p><p>譚文熙去年8月開始在北京實習，首次近距離接觸的是品性較馴的混種馬，「摸佢唔郁，拉佢行前就行前，行左就行左」，但9月時往英國接觸純種馬，卻被對方整蠱，「純種公馬，較難馴服且危險性高，佢哋識認人，知你唔熟手，拖佢唔郁，成日同我鬥力，又伸個鼻埋嚟，搵啲口水整我、用口咬我，初時幾驚㗎」。他指照顧馬匹有很多學問，「好似紮隻腳點紮、點睇隻馬有乜病，要知道點解佢唔肯食嘢」。<br>其餘15名學員也是內地人，有法律、會計甚至藝術系學生，譚文熙認為參加課程最重要是真正喜愛馬匹，「一日10個、8個鐘陪住啲馬，要好有耐性、好享受同馬一齊先得」。</p><p>上月見杜拜酋長</p><p>他亦有幸見過馬匹拍賣，不同買家以點頭暗地叫價，「2,000匹馬圍圈咁行畀人睇，好有趣」；上月他更與一眾學員會見達利老闆杜拜酋長，聽對方講解行業發展前景。<br>繁育馬匹雖被視為冷門行業，但譚文熙仍獲家人支持，他將報讀一個兩年制全日課程，學習更專門知識，由於此行業在港難有作為，料日後會到英國發展。達利馬匹顧問黃文彪稱，此課程去年首辦反應熱烈，今年名額增至30個，因剛過了申請限期，有興趣的大學生明年才可申請。</p></body></html>