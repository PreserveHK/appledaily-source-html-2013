<html><header><meta charset="utf-8"><title>仔仔啜新女耳仔</title></header><body><h1>仔仔啜新女耳仔</h1><p>【台北】周渝民（仔仔）同徐熙媛（大S）分手之後，佢同新歡喻虹淵嘅緋聞傳足三年，舊年仲俾傳媒影到秘密同居，喺啱啱過去嘅除夕夜，兩人喺仔仔屋企嘅露台，好似連體嬰咁攬埋一嚿睇煙花，仔仔仲情不自禁啜舔女友耳仔，煙韌到痹。</p><p>女前男後交纏</p><p>嗰晚仔仔請咗大班朋友上屋企，喺露台睇101大樓放煙花迎元旦，喻虹淵好似女主人咁全程黐實仔仔，到咗夜晚11點56分，仔仔主動攬實女友，女前男後肉體交纏，可能有親友在場，喻虹淵都有啲尷尬抗拒，但好快就俾仔仔馴服，小鳥依人咁挨實男友。<br>當煙花發放時，仔仔好興奮咁指指點點，兩人情到濃時，仔仔仲忍唔住啜吻女友耳仔，喻虹淵冧到露出甜笑，喺親友面前上演一幕真人騷；之前王心凌同姚元浩都係喺除夕夜，匿埋屋企睇煙花，被踢爆舊情復熾，估唔到仔仔跟喻虹淵同樣衰喺煙花手上，無得抵賴！<br>撰文：葉雪</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards <br><br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>