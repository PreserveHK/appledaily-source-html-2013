<html><header><meta charset="utf-8"><title>是日圖片：老闆月曆</title></header><body><h1>是日圖片：老闆月曆</h1><p>2013年就快去到1月中，竟然前日先收到新世界發展（017）座枱月曆，以40周年為主題，有好多公司發展里程嘅舊相，每個月又有公司內部活動嘅團體相，細心睇，12個月裏面，有9個月都見到創辦人鄭裕彤個孫鄭志剛（Adrian）。突然幻想，如果肥佬黎整個壹傳媒座枱月曆，日日都對住佢個嘜頭，真係唔知用定唔用好？！區民傑攝</p></body></html>