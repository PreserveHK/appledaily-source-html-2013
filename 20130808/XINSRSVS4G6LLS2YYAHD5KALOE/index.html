<html><header><meta charset="utf-8"><title>豆斗湊女呻攰封肚</title></header><body><h1>豆斗湊女呻攰封肚</h1><p>邱淑貞（豆斗）前晚到尖沙嘴捧好友張家輝場，看他的新戲《激戰》特別場，完場時問到觀後感，豆斗大讚：「好好睇，我之前知道佢憑呢套戲喺上海電影節得到影帝，同戲位女小演員（李馨巧）亦得到影后，睇完真係發覺佢做得好好。」<br>問豆斗看完會否戲癮大發？她笑稱：「在心就有。」提到幾個女兒已長大，其實復出拍戲亦無妨，但豆斗表示最細的囡囡未夠3歲，仍然需要照顧，而她亦坦言不會再生，因為已很累。至於大女沈月越大越省鏡，十足媽咪一樣是靚女，豆斗表示女兒依然在變，會否讓她入行？豆斗稱：「冇諗住，不過佢鍾意跳舞多啲。」<br>採訪：溫敏芝<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>