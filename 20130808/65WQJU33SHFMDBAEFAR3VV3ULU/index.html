<html><header><meta charset="utf-8"><title>職場慧眼：究竟可以點？ - 張慧敏</title></header><body><h1>職場慧眼：究竟可以點？ - 張慧敏</h1><p>「我喺一間都算大嘅銀行做緊着制服基本上係要manage晒所有counter嘢嘅Officer，月尾就三年喇。我早知呢間銀行從來都唔鍾意升職加人工，自問做好本份，亦冇嘈過或反映過話要加甚麼。最近有其他銀行嘅朋友打嚟話原來我間銀行出面請緊我呢個位，連個起薪點都高過我份糧！一個朋友我當聽過算，之後我收到起碼三個電話，全部都係有agent call。講真我好矛盾，聽落真有唔開心！其實自己都想過唔做，我有send CV去部門同其他銀行，但都未有回音。我睇唔到自己嘅前景，因為有同上司傾過，佢嘅答覆係答咗等於冇答，話要做多幾年先考慮畀其他機會我，淨係不停話我有潛質但無實際行動。我有不停揾經理學嘢，結果又hea走我，我都唔知自己可以點？！」<br>這個問題，你應該問你自己！如果銀行以甜言蜜語騙你，又或者你事前調查工夫未有做足，以致有錯誤期望，你現在的種種不滿，勉強都還講得通。但你講明早知銀行作風，當初你因何肯入去做？貪銀行大求工作穩定就算，是吧？你不是天真到相信銀行請人會劃一所有職位同工同酬吧？你不忿銀行招聘新人的入職薪酬比你高，你可有甚麼條件比別人優秀？你自問做好的本份，究竟又有幾好？三年下來你的技能技巧，可有與日俱升與時並進？你可曾有過上進、進取之心？</p><p>想轉職加薪就要發憤</p><p>你現在說看不到的前景，我相信不在你當日接納這份工作的考慮之列，如今受到刺激，才突然想起？上司沒有耍你，你一直以交差的態度來對待工作，說你表現平平可能經已是誇獎，點升你？你要轉職加薪就要發憤圖強，使出真工夫拿出真本事證明你確有實力，除了機會，還為自己爭一口氣！<br><br>張慧敏<br> http://www.facebook.com/HKcareerdoctor </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>