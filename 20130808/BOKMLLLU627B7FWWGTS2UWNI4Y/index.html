<html><header><meta charset="utf-8"><title>消失了的尺牘</title></header><body><h1>消失了的尺牘</h1><p>「另一種引起很大迴響的是尺牘課本。我把課本的相片上載到facebook，先知原來好多人都唔知尺牘係乜。」劉智聰有點錯愕。我爸爸常說：「都唔明後生呢一代點解唔使學尺牘，上款下款都唔識寫。以前我哋中文堂要讀尺牘，祝福語都要讀。不過，去到五六年級（六十年代末）已經沒有這門科目了。」尺牘最初為古人書寫的工具，牘是指書寫時的木簡，後以一尺木簡作書信，故俗稱尺牘，後來發展成為傳統書信的代名詞。訪問一位年近五十的周編輯，她說：「我小學時已經沒有尺牘讀了。不過，爸爸依然會教我尺牘。」周編輯爸爸雖為工廠工人，但一直自修中文，認為讀尺牘是對中文的一份堅持。「以前嗰個年代冇電話，全靠書信來往，尺牘成為重要的學習科目。我阿哥以前喺大陸生活，阿爸就話要學識書信，將來都可以寫信畀阿哥。除咗上款下款寫法，連字都要靚，更重要係，寫得唔清楚再寄一封要一星期㗎。」翻開不同的尺牘舊課本，均有課文教授寫信給父親寄家用的信件。「父親大人膝下敬稟者　不奉嚴諭……稟求大人　速將本月用款　籌畫寄家……」那個年代一家人都是分隔兩地，父親來港工作才夠家人餬口。時代不同了，有了電話，書信變得老土落後，一兩課課文已代替從前一本尺牘課本。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>