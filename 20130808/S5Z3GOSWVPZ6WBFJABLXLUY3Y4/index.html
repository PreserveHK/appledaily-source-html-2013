<html><header><meta charset="utf-8"><title>深圳直擊：承認互相關心葉熙祺攻城成功</title></header><body><h1>深圳直擊：承認互相關心<br>葉熙祺攻城成功</h1><p>郭富城跟熊黛林（Lynn）的七年情玩完，現年47歲的城城被指搭上23歲內地藝人新歡葉熙祺，據知近日葉熙祺和媽咪來港遊玩，再度攻城成功，獲城城「私有化」招呼進駐城宅。昨日升呢做新城嫂的葉熙祺穿透視deep V，勝利出巡力谷32B事業線，她坦言跟城城互相關心，全程表現風騷高調宣示主權。</p><p>桃花旺盛的郭富城撇甩熊黛林後，短短數月已有新歡上場，曾跟房祖名傳秘婚的內地新人葉熙祺，上月被發現來港焚城30小時，之後即傳出城城力薦新歡拍電影《全民目擊》，雖然最後葉熙祺沒有接拍，但兩人緋聞已經滿天飛。</p><p>城城：啱就豁出去</p><p>據知近日葉熙祺和媽咪來港遊玩，安排葉媽媽入住酒店，自己就進駐城城居住的大坑嘉園，再度攻城成功。<br>昨日城城和葉熙祺分別出席活動，城城現身尖沙嘴出席「聯合國兒童基金會慈善跑2013」記者會，傳有新戀情的城城表現風騷，對於好友張智霖在無綫劇《衝上雲霄II》的激情戲，他說：「我激好多，總之啱就豁出去，我好啲，因為單身。」記者趁勢笑他緋聞多，城城醒目封嘴：「唔答。」隨即掩嘴說：「好似衰多口囉，你哋聽我講，我好難得呢段時間單身，以後盡量唔回應工作以外嘅嘢，所以緋聞都唔答。」對於有指葉熙祺來港住他家？城城說：「我唔會答任何嘢，鍾意點寫就點寫。」</p><p>至於升呢做新城嫂的葉熙祺，昨穿透視deep V現身深圳，出席Dorian Ho 2013秋冬時裝騷，風頭力壓同場的林𥧌女友吳千語，問性感行騷的葉熙祺有冇問准城城？她呆了一呆，並以流利廣東話說：「吓，唔使問，自己同意就得。」記者笑指城城是男友，她支吾以對說：「唔……冇咁講過，朋友囉，識咗好耐。」她否認是張智霖撮合，但據知是圈外朋友介紹他們認識。<br>葉熙祺拒認上月曾攻城，至於近日來港被指獲城城招呼返家住，她語窒儍笑說：「其實嗰日去搵一個香港朋友，但嗰個唔係佢，唔知佢住喺邊。」問朋友是否住城城屋企隔籬？她吞吐說：「係囉。」問葉媽媽覺得城城怎樣？她說：「媽咪冇見過佢，全屋好多人都係佢fans，我細個媽咪都有聽佢啲歌。」記者笑他們是父女戀，葉熙祺說：「我又冇咁諗，男仔成熟啲好，唔似後生仔，辛苦努力得番嚟嘅嘢唔珍惜。」</p><p>「我崇拜佢欣賞佢」</p><p>黛戀分手不久即高調傳緋聞，似想宣示主權？葉熙祺否認：「唔係，自己好戥佢可惜。」問會否因前車可鑑催城城結婚？她說：「我唔知點答，可能唔係咁一回事，係我崇拜佢欣賞佢之嘛。」問她與城城是否已經一齊？她想了很久才答：「冇喎，好似朋友之間咁聯絡，互相交流工作上嘅嘢，係互相關心。」問焚城報道後有否聯絡？她風騷說：「有聯絡，佢嚇咗一跳，我都係，我呢世人冇可能做小三或小四，問心無愧。」<br>另外，同場的吳千語着婚紗行騷感覺麻木，指自己今年檔期滿晒，沒計劃結婚，問她是否視林𥧌為結婚對象？她說：「每次拍拖以結婚為目標，因為自己認真。」<br>採訪、攝影：曾小嘉（深圳）、何慧斯、陳慧安（香港）</p><p>新城主：傳與祖名閃婚出位</p><p>新任「城」主葉熙祺年僅23歲，擁有一雙水汪汪的大眼睛和驕人身材，有內地宅男女神之稱，去年曾到日本發展，登上日本銷量第一的時尚雜誌《CanCam》封面女郎，獲封「內地蛯原友里」。去年曾傳出與成龍之子房祖名閃婚消息，她接受專訪時指曾與成龍及林鳳嬌吃飯，但遭祖名否認，事後她反指祖名劈腿，仍與薛凱琪交往，令她十分傷心，繼而分手。近日再傳出她到郭富城家中過夜30小時，成功攻城。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>