<html><header><meta charset="utf-8"><title>馮仁昭四圍超：<br>阿伯糖尿秘方　打救大劉 - 馮仁昭</title></header><body><h1>馮仁昭四圍超：<br>阿伯糖尿秘方　打救大劉 - 馮仁昭</h1><p>大劉劉鑾雄以患糖尿病為由，唔出庭應訊。噚日有報稱係的士司機嘅85歲阿伯黃兆群去咗福臨門，特別送上家傳糖尿病中藥秘方大劉，想打救大劉咁話。<br>大劉下晝12點40分同女助手到飯堂，大劉保安用手機拍低黃伯，但冇代接黃伯藥方。黃伯話：「今朝有女乘客話劉生有糖尿病，咪嚟送藥方，佢哋以為我敲詐劉鑾雄，同咗佢哋夥計講，我唔係收錢，想救佢條命，打救世人。」問佢識唔識大劉，黃伯就話：「佢好肥好大隻光頭，有少少頭髮。」<br></p><p>羅家英都醫好</p><p>黃伯伯聲稱羅家英、商務及經濟發展局前局長劉吳蕙蘭都係靠藥方醫好：「我拎藥方去八和會館，同拎藥方畀局長，局長腸癌，羅家英肝癌都醫好。」黃伯仲話自己做的士司機41年，之前係傳媒一分子，做過《華僑日報》及《天天日報》，又胡言亂語話《天天》執咗40幾年（其實應只有十幾年）。<br>至於大劉女忠粉Alice繼續喺福臨門外面癡等，不過噚日就冇拎之前嘅心意卡，其間保安上前，試圖勸Alice離開，仲話福臨門又貴又唔好食，而大劉同女助手離開嗰陣，都冇留意Alice。<br>撰文：馮仁昭</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>