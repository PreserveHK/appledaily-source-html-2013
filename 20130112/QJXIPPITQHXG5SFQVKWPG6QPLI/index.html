<html><header><meta charset="utf-8"><title>超蓮BB親民搭港鐵</title></header><body><h1>超蓮BB親民搭港鐵</h1><p>【中環】被稱為賭王最靚最正嘅千金何超蓮，真係名不虛傳，21歲黃金歲月，樣靚身材正不特止，最正就係貴為賭王嘅掌上明珠，腰纏萬貫但係又絕無架子，待人接物又有禮貌，平日生活簡樸，從來都唔係太鍾意排場，拒絕保鑣跟身，最鍾意就係搭港鐵，食街邊小吃，享受平民一樣嘅自由自在生活。</p><p>偕友買護膚品</p><p>前日超蓮晏晝3點出動，一身青春逼人嘅便服，leggings加平底鞋，配搭一個貴氣Chanel新款牛仔布袋現身中環地鐵站，車廂內雖然人頭湧湧，但超蓮仍然自顧自戴住耳筒聽住音樂，非常低調，所以冇俾人發覺。<br>抵達金鐘站之後，佢就往太古廣場方向行，超蓮先到鞋舖同電話舖打咗個轉，然後會合朋友一齊去買護膚品，去到護膚品櫃枱，超蓮不停問售貨員邊隻打邊隻貨，仲打畀朋友問，雖然要左問右問搞好耐，佢都仍然保持儀態同禮貌，果然係我哋心目中嘅賭王公主，結果，真係搞咗一輪，超蓮要嘅貨已經賣斷貨，佢只好失望咁留電話，等貨到喇！<br>採訪、攝影：陳辰</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>