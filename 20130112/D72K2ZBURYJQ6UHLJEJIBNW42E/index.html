<html><header><meta charset="utf-8"><title>港人父母被迫上淘寶入貨</title></header><body><h1>港人父母被迫上淘寶入貨</h1><p>【特稿】<br>奶粉缺貨難為了父母。港爸港媽跨區撲奶粉，往往撲空，為免寶貝斷糧，不惜支付高價入貨，甚至到內地淘寶網買回港版奶粉。淘寶網一直有水貨奶粉出售，有網站更播出水貨集團在香港藥房及連鎖店採購奶粉過程，還出示發票證明是港貨。每罐212至290元人民幣（包運費），折回港幣約260至360元。有港人在討論區大呻，因近日奶粉短缺，被迫到淘寶入貨，兼付貴價才買到安全奶粉給孩子開餐。<br>此外，有人加入奶粉商的媽媽會訂奶粉，但售價貴過市面，且送貨未必準時。宋小姐的兩歲半女兒，每星期飲一罐美贊臣3號奶粉，「但上星期開始，行咗屯門、荃灣、沙田、觀塘嘅藥房，都買唔到」，最後惟有向美贊臣媽媽會以270元訂購3罐，但「價錢貴咗，而且每兩星期限訂3罐，送貨時間唔準，阿女隨時斷奶」。<br>《蘋果》記者</p></body></html>