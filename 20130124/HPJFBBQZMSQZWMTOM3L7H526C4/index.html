<html><header><meta charset="utf-8"><title>蘋果光環漸褪　榮陽前景堪憂</title></header><body><h1>蘋果光環漸褪　榮陽前景堪憂</h1><p>【忌跟風追】<br>蘋果電腦於電子產品市場的領導地位，近年被韓國品牌步步進迫，市場更預期蘋果電腦盈利將錄得倒退，其「光環」似乎已漸漸褪色，作為其主要配件生產商之一的榮陽實業（2078）選擇此時上市，似乎有點「趕尾班車」的味道。專家籲散戶不要冒險跟風。</p><p>富豪抽新股　多屬畀面派對</p><p>騰祺基金管理投資管理董事沈慶洪認為，「誠哥入嘅新股，唔一定特別好，包括佢果隻匯賢產業信託（87001），上市到𠵱家都跌到飛起啦！」沈慶洪續說，富豪抽新股，很多時只是畀面派對，「如果散戶冇持貨能力，就唔好跟風。」<br>沈慶洪續稱，榮陽上市有一定風險。「(蘋果電腦盈利倒退)一定會對榮陽有影響，但要睇埋成個平板電腦、智能手機市場會唔會增長放緩。」不過，他補充，如果散戶只作短炒，則毋需理會大多基本因素。</p></body></html>