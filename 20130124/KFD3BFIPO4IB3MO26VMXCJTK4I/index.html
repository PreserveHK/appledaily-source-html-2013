<html><header><meta charset="utf-8"><title>細細粒秒殺潮爆大叔<br>老表父子冧盡學生妹自由行</title></header><body><h1>細細粒秒殺潮爆大叔<br>老表父子冧盡學生妹自由行</h1><p>【旺角直擊】無綫劇《老表，你好嘢！》因題材涉及中港矛盾，播映未及兩周已接到241宗投訴，主角兼主腦王祖藍曾被內地人鬧抹黑同胞。祖藍昨日與劇中老竇黃光亮及「細細粒」陳嘉佳潛入旺角，現場所見，祖藍不但迷倒學生妹，更與自由行打成一片，祖藍更引領圍觀者一齊講「和諧和諧」，擺明是一趟和諧之旅。</p><p>無綫劇《老表，你好嘢！》未出街已因題材敏感惹爭議，自上周一（14日）播映以來，截至昨日無綫及通訊事務管理局共累積收到241宗投訴，指劇集有醜化和抹黑內地人之嫌，但也有人覺得劇集抹黑香港人，不過，由於劇集演員配搭新鮮兼故事好笑，該劇上周平均收視30點，最高33點，最高吸引到210多萬觀眾捧場。</p><p>黃光亮幫手影相</p><p>劇集主角兼主腦王祖藍一直強調劇集主張和諧，就連他的角色蔡芯也經常將和諧掛在嘴邊，在一片爭議聲下，祖藍昨日聯同「老竇」黃光亮及「細細粒」陳嘉佳到旺角直擊訪問香港人及內地同胞，親自試水溫。昨午12時，細細粒和黃光亮在旺角朗豪坊的咖啡店集合，未幾就隨工作人員到西洋菜街與祖藍會合拍攝，最初市民未有認出二人，直到祖藍出現，即被大批市民包圍要求合照及索簽名。<br>祖藍乘勢訪問市民，問劇集好不好看，一名操流利廣東話的潮爆大叔大大聲說：「雖然有60%投訴，但好好睇呀，有投訴即係好睇，唔通亞視冇人投訴都好睇咩！」讚劇集之餘，潮爆大叔又拍細細粒膊頭讚她：「你好嘢呀！肥得嚟好靚！我公司洗頭嗰個都冇你咁靚，雖然都係肥。」大叔又指住黃光亮說：「我係你fan屎，《監獄風雲》你邊似大佬，我仲似過你！」</p><p>之後祖藍等人在鬧市邊行邊搵人訪問，訪問對象有小學生和中學生，又跟兩名女中學生一同用半鹹淡廣東話唱《那誰》，沿途不少人包括內地人都認得祖藍，紛紛要求簽名和合照。有內地男同胞接受祖藍訪問時，竟將手機遞給黃光亮叫他代拍合照，後來黃光亮接咪訪問他，他也順手將手機遞給祖藍代影，認真搞笑。</p><p>高呼「和諧和諧」</p><p>之後祖藍直擊一班買了大包小包的內地女遊客，她們自稱從江西來港，祖藍以普通話訪問，這班自由行表示有追看劇集，並大讚好睇，揚言不覺得抹黑內地人。訪問完畢，祖藍拿着咪高峯問圍觀者自己在劇中經常講哪句對白，以引領大家一齊講「和諧和諧」，之後結束《老表》旺角之旅。<br>採訪、攝影：彭琮然、羅德光、黃曉程</p></body></html>