<html><header><meta charset="utf-8"><title>隔牆有耳：<br>文華餐廳入亞洲十大 - 李八方</title></header><body><h1>隔牆有耳：<br>文華餐廳入亞洲十大 - 李八方</h1><p>著名美食指南《The Miele Guide》公佈2013年亞洲二十大食肆，香港有四間餐廳打入十大，文華東方酒店7樓嘅法國餐廳Amber首次上榜，排第8名。Amber本身已係兩星米芝蓮餐廳，今次再下一城，食過嘅人大讚Amber用料、服務以至餐具都好講究。其他打入十大嘅香港餐廳，包括第三名嘅置地廣場法國餐廳L'Atelier de Joel Robuchon、第7名四季酒店嘅法國餐廳Caprice、排第9名嘅歷山大廈意大利餐廳8 1/2 Otto e Mezzo Bombana。排榜首則係澳門Robuchon au Dome法國餐廳。</p></body></html>