<html><header><meta charset="utf-8"><title>蛇王二：有心理準備走</title></header><body><h1>蛇王二：有心理準備走</h1><p>【見步行步】<br>租金狂升趕絕老舖，利苑的下場令同區老字號食肆也感危機。與利苑相距200多米的30年老店蛇王二，形容行家因加租一倍被迫結業的情況「好crazy」，更擔心下一個被逼走的可能就是自己，「我哋近來都度緊如果要搬，去邊度先搵到舖位。」</p><p>「加租蠶食利潤」
</p><p>在駱克道與波斯富街交界的蛇王二，多年來以蛇羹和臘味飯聞名，在現址經營已踏入第三十個年頭。店長羅長熙形容，近年區內店舖加租幅度驚人，其店的租金較四年前已跳升七成，但其食品同期只能加價兩成左右，「你做生意唔可能加價咁多，不斷加租只不過係變相蠶食我哋嘅利潤。」<br>羅長熙說，自「沙士」後租金開始反彈，內地來港資金氾濫加上港元和美元掛鈎貶值，「乜都炒貴晒，業主講明一定要加租，利苑嘅情況反映咗真係好crazy」；他指近日不斷和老闆商討如何應付不斷加租的惡劣環境，「我哋有諗過買舖，有諗過搬去遠少少搵平租，但都係計唔掂數。」羅又指，駱克道一帶的老字號食肆就只剩利苑、富臨酒家和蛇王二，「利苑冇咗、富臨又話要搬，得番我哋喺度，都已經有心理準備要走人㗎喇。」<br>《蘋果》記者</p></body></html>