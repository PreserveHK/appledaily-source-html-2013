<html><header><meta charset="utf-8"><title>徐若瑄笑晒搵霆鋒</title></header><body><h1>徐若瑄笑晒搵霆鋒</h1><p>【銅鑼灣】台灣藝人徐若瑄近日嚟咗香港，前日傍晚7點幾見到佢坐住架七人車去咗銅鑼灣恩平道，小瑄嘅助手先落車，左望右望之後似乎搵到要搵嘅地方之後，小瑄至施施然落車。着住紅色雪靴戴住闊邊帽嘅小瑄，最吸引嘅都係印住近排大熱米字旗圖案嘅衞衣，跟住佢上咗謝霆鋒間公司。逗留咗半個鐘之後小瑄笑晒口落樓，同行仲有相信係霆鋒公司嘅人送佢哋落嚟，臨走仲互相擁抱。<br>採訪、攝影：徐錦池</p></body></html>