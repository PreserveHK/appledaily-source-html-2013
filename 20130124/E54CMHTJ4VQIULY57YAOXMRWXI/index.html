<html><header><meta charset="utf-8"><title>隔牆有耳：<br>戲曲中心變私處中心 - 李八方</title></header><body><h1>隔牆有耳：<br>戲曲中心變私處中心 - 李八方</h1><p>西九戲曲中心（圖）嘅英文名，用咗大陸化譯音Xiqu Centre而唔係Cantonese Opera Centre，除咗因為赤化激起唔少港人憤慨，同時亦令人想入非非。才子陶傑一語中的，「『戲曲中心』成功轉型為『私處中心』？從此八和會館屈居女性生殖器之內？梁班子，你唔係同唱粵劇的人咁大仇嘿哇？」<br>唔少市民亦在網上留言，話Xiqu讀音咪就係私處囉，仲大講有味笑話，包括不如去油麻地開仲好啦。體育、演藝、文化及出版界立會代表馬逢國就鍾情Xiqu，因為呢個名可以彰顯到「獨特性」。</p><p>蘋民洗版
</p><p>節錄自《蘋果》網頁留言<br>Moli Molly<br>咁搞笑，咁「中心」英文就唔係Centre啦！應該叫「zhong xin」……不倫不類，直情冇英文算啦！因為睇得明XIQU係戲曲既意思，都應該係有好高程度既中文啦嘛！<br><br>Thomas Kam<br>私處中心？我只係諗到三個字，腿張開！<br><br>西門<br>老老實實，我撐Xiqu，第時叫私處中心，你話個名幾霸氣？<br><br>T.Y. Mak<br>國語拼音唔係「私處中心」咩？咁去開油麻地啲巴打係咪要行多兩步去「Xiqu Centre」幫襯呀……戲子恩客「共」融。</p></body></html>