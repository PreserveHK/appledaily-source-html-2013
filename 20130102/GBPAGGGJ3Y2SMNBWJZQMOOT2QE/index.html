<html><header><meta charset="utf-8"><title>中環迷你裙：兩黨耍花槍耍出禍 - Samantha</title></header><body><h1>中環迷你裙：兩黨耍花槍耍出禍 - Samantha</h1><p>情侶之間總試過為芝麻綠豆小事嘈起嚟，一旦情緒失控，小事都變大事。起初以為民主、共和兩黨只是耍耍花槍，最終會以大局為重，誰知大家爛塊臉收唔到科，踏入2013年參議院先通過避免墮崖的方案，但華爾街中人恐怕未能有覺好瞓。<br>日復日的財崖天氣報告，已影響美國人的消費情緒，聖誕Samantha到美國度假，見店舖雖減價促銷，但少見購物人龍，當中以賣衫的減得最狠，但都只是旺丁不旺財；與香港一樣，價錢企得最硬的是化妝品和科技產品。<br>要數命懸一線的可能是各大零售商，J.C.Penney和Best Buy未敢怠慢，落力賣廣告減價促銷。<br>《華爾街日報》報道，受市道疲弱、銷售策略出問題拖累，一眾大型零售商股價去年跑輸大市，同店銷售更差強人意，恐怕兩黨花槍未耍完，呢班零售商首先變炮灰。<br></p><p>Samantha<br>本欄逢周一、三、五刊出</p></body></html>