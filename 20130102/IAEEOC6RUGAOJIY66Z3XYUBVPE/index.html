<html><header><meta charset="utf-8"><title>猷君恨娶混血女友</title></header><body><h1>猷君恨娶混血女友</h1><p>賭王四太梁安琪前晚帶仔女去君悅倒數，包括17歲的「數學天才」何猷君，他與初戀混血女友Francesca齊現身。猷君謂新年願望是考入好大學，其女友Francesca是西班牙、中國及威爾斯混血兒，兩人拍拖一年。賭王愛用珠寶太太，問猷君其父親有否教他？他說：「有送，少少啦。」是否視女友為結婚對象？猷君即用法文將問題講給女友聽，得女友甜笑，他說：「我幾歲呀？係咪早咗啲？但你家問，我會答係。佢係我初戀，我鍾意佢又靚又叻，識講英文、法文、德文、西班牙文同菲律賓語，我哋傾偈多數講英文。」<br>梁安琪昨陪賭王吃飯，她前晚用普通話講2013（愛你一生）冧賭王。談到猷君女友，四太說：「幾好，見過，賭王都好鍾意。」猷亨之前又甩拖，四太說：「有啲係家姐朋友，唔好亂寫。」<br>採訪：梁錦雯<br>攝影：陳俊強</p></body></html>