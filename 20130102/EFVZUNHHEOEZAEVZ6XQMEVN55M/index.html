<html><header><meta charset="utf-8"><title>四口家庭：CY上任冇好嘢做過</title></header><body><h1>四口家庭：CY上任冇好嘢做過</h1><p>【本報訊】「佢（梁振英）上任以來冇好嘢做過，所以先要全家企出嚟。」從事採購的劉先生（圖）批評，從長者生活津貼、立法會「剪布」，以至近日市建局出口術逼小業主賣舖，均顯示現屆政府正把港英政府遺留下來的既有程序抹走，「只會用佢哋自己嗰套方法做嘢，不斷擴大權力，法治、司法……全方位去擴權」。<br>一家四口參與遊行的劉先生坦言是今屆特首選舉及立法會選舉後才對政治感興趣，當知道得越多，就越發現現屆政府很多事都「唔啱」。<br>他批評，梁振英成日想繞過立法會去實施他所謂的施政，其實只是想獨攬大權。他指現屆政府把舊有程序全部抹走，對社會及下一代會影響深遠。<br>如何解決困局？他說：「民主選舉唔知能唔能夠解決，但有普選一定會較家好！」</p></body></html>