<html><header><meta charset="utf-8"><title>中環在線：四叔識𠱁員工<br>恒地加薪4.5% - 李華華</title></header><body><h1>中環在線：四叔識𠱁員工<br>恒地加薪4.5% - 李華華</h1><p>新年最大喜訊莫過於老闆加人工，恒基地產（012）主席李兆基（四叔）好識員工，除咗出雙糧，私人拎幾百萬出來請高層去首爾旅行，亦啱啱宣佈今年平均加薪4.5%，相對好多人事顧問預期本地僱主今年平均加薪3%至4%，四叔都算係咁。<br>講開四叔，佢都好耐冇公開露面，聽聞佢周日（6號）就會出席一個由香港大學搞嘅活動，極可能同大家分享投資心得，加上最近樓市實施賣樓新例，CY上台後咁多人上街，四叔忍唔住講埋本港樓市同政局都未定。<br>事緣四叔07年底捐咗5億畀港大，一半撥作獎學金，另一半用來建設港大百周年校園，起「李兆基會議中心」，呢個中心下周日正式開幕啟用，港大隆重其事，會搞個開幕禮，仲請到香港管弦樂團來一場演奏，的確係有聲有色。</p></body></html>