<html><header><meta charset="utf-8"><title>楊怡視后求加薪</title></header><body><h1>楊怡視后求加薪</h1><p>出爐視后楊怡同裕美等前晚喺大埔出席倒數活動，楊怡出場觀眾就大嗌「視后」，楊怡即場謝票又獻唱三首歌，新一年佢想去內地拍劇搵銀，不過無綫已落實開拍《On call 36小時》續集，所以要遲啲先得。楊怡又想加人工，就算喺內地都唔介意做新人。</p></body></html>