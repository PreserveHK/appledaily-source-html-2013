<html><header><meta charset="utf-8"><title>中環在線：收起「摩笛」賓架籌款唱聖詩 - 李華華</title></header><body><h1>中環在線：收起「摩笛」<br>賓架籌款唱聖詩 - 李華華</h1><p>聖誕節就快到，最好當然係與眾同樂，摩根士丹利超過60位賓架噚日5點半就喺九龍站ICC總部樓下商場圓方唱8首聖誕歌，順便籌款做善事幫助有需要嘅兒童。<br>大摩呢兩個星期喺公司內部舉行籌款活動，上周搞蛋糕拍賣，由同事自製蛋糕，每日拍賣4至5個，最貴一個蛋糕以2.4萬元賣出，由於拍唔到嘅叫價全部都要畀錢，所以所有蛋糕籌得嘅善款，都超過最終拍賣價。<br>本周就係籌款唱歌，每人至少要籌得2,500大元先可以加入合唱團獻唱，對於大摩呢班位位年薪過百萬、過千萬嘅賓架來講，一個人要籌2,500大元簡直易過借火，噚日就有超過60位賓架聯同一班小朋友一展歌喉，今年已經係佢哋第11年表演。整個籌款活動共籌得320萬元，將會撥作支持彩虹計劃。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>