<html><header><meta charset="utf-8"><title>趣趣地：朗尼係最有米英兵</title></header><body><h1>趣趣地：朗尼係最有米英兵</h1><p>英國傳媒報道，曼聯前鋒朗尼（圖）係現役最有錢嘅英格蘭足球員，估計佢份身家有4,500萬鎊（約5.7億港元）。作為英格蘭第一球星，加埋每星期份糧有成25萬鎊，所以朗尼最有錢一啲都唔奇。曼聯隊友里奧費迪南就排第2，估計有3,700萬鎊身家，佢踢咗咁多年波，又開餐廳，又有個人品牌，都好合理。第3係林柏特，謝拉特同泰利就並列第4，而奇怪嘅係祖高爾排緊第6。祖高爾身家有2,200萬鎊，除咗自己有盤生意，仲喺加勒比海同中東買物業投資；同埋佢離開利物浦嗰陣，紅軍俾咗筆300萬鎊嘅分手費，所以上到榜。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>