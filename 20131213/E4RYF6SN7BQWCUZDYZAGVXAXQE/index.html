<html><header><meta charset="utf-8"><title>Sammi撐杜琪峯　拍戲有大綱</title></header><body><h1>Sammi撐杜琪峯　拍戲有大綱</h1><p>【亂噏24 第23集】張家輝之前在《亂噏24》投訴杜琪峯拍戲沒有劇本，累他要揣摩對方心意。今集節目剛好請來杜Sir現身說法，他還聯同老拍檔鄭秀文（Sammi）亂噏一番，大談影圈逸事及處世之道。《亂噏24》足本版逢周四晚上11時播出，讀者可在 http://bit.ly/appletalk24重溫。 <br>撰文：馮國康、Sidekick</p><p>大導演杜琪峯獲獎無數，拍戲從不依照劇本，難怪被張家輝詐型。杜Sir隔空暗寸家輝：「畀都冇用啦，畀咗你又改！」他笑說很多演員拍他的戲，根本不清楚幾時拍完。這點倪匡最清楚，他曾在不少電影做茄喱啡：「導演教我同女主角講呢句話，我問女主角呢？佢話女主角咪……（指着拳頭，意思是對着拳頭說對白）。」倪匡又稱老一輩導演如羅維、張徹都依劇本拍，但新一輩則不需要：「唔怪得寫寫吓劇本冇得撈啦！」Sammi即替杜Sir辯護：「每次拍杜Sir戲都有個故事大綱，知道自己個角色係點，家輝就唔知你搞乜，我比較好彩。」</p><p>自認妹妹唔夠強
</p><p>Sammi最近在中環街頭拍攝新歌《一追再追》MV，歌曲講述她受抑鬱症困擾時的經歷，導演要她置身在一玻璃箱中拍攝，令肥佬黎非常有印象：「嗰張相我覺得係最強悍嘅你，但我見你好溫柔，冇嗰種強勢。」Sammi喊冤：「其實我唔強㗎，喺工作上我可能付出，但平時我好唔『家姐』，係好『妹妹』。」她坦言以前對自己要求過高，以致價值觀錯亂令自己迷失：「可能以前過份相信自己。」倪匡醒起Sammi在《瘦身男女》的肥嘟嘟造型很惹笑，Sammi作生氣狀：「我冇肥好耐啦！」但倪匡和杜Sir都認為她肥嘟嘟時很可愛，Sammi說：「如果我唔做呢行，我係可以容許自己肥，但係肥瘦俾工作牽制住，要營造所謂嘅形象。」<br>肥佬黎認為Sammi懂得放下，令她脫胎換骨，應該對演技有幫助，Sammi謙虛說：「要問杜Sir。」杜Sir的答案是肯定的，她將自己的生活融入角色。Sammi記得前年拍攝杜Sir的《高海拔之戀II》，第一日在香格里拉便要拍悲情戲：「杜Sir話你對住個森林嗌啦、崩潰啦，第一日上到去氣都未唞順就崩潰啦！」</p><p>獲讚演戲有天份</p><p>Sammi的演技有目共睹，多次獲香港電影金像獎及台灣金馬獎影后提名，但一直跟獎項擦身而過。杜Sir認為她只欠一個適合的劇本：「我相信佢任何難度都征服到！」杜Sir打個比喻，可能Sammi演俠女有天份，只是他和韋家輝還未發掘到她這方面的才華。Sammi記得杜Sir講過一番話，令她獲益良多：「一套戲你唔係睇你自己好唔好睇，最緊要係成部戲好唔好睇。」杜Sir補充：「無論你係主角抑或茄喱啡，你某程度上serve緊導演嘅作品。」倪匡認為電影成敗得失全關乎導演，不能推卸給演員或編劇。</p><p>國王的劇本　唔寫係紙度　邊個先睇到？<br> http://bit.ly/talk242301 <br><br>拍戲take one最好　磨爛蓆乜feel都冇<br> http://bit.ly/talk242302 <br><br>上帝早已預備　至少SAMMI冇被遺棄！<br> http://bit.ly/talk242303 <br><br>抑鬱症　人都癲　好番要3年？<br> http://bit.ly/talk242304 <br><br>愛自己多過愛人哋　其實你心裡有沒有安？<br> http://bit.ly/talk242305 <br><br>性格率直難做戲　真的假不了<br> http://bit.ly/talk242306 <br><br>歌唱比賽有黑幕？以身試法有收穫！<br> http://bit.ly/talk242307 <br><br>唔識活在當下　原來係DNA的錯<br> http://bit.ly/talk242308 <br><br>倪匡寫嘢唔用腦　Sammi大叫你是神<br> http://bit.ly/talk242309 <br><br>得罪人 扮唔知？　講聲SORRY好過啲<br> http://bit.ly/talk242310 <br></p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>