<html><header><meta charset="utf-8"><title>王晶陪友買名袋</title></header><body><h1>王晶陪友買名袋</h1><p>【銅鑼灣利園】導演王晶近日忙於拍攝新片《殭屍TV》，不過朋友叫到佢都義不容辭去幫忙，日前下晝3點幾王晶同一個中年男友人現身銅鑼灣利園附近，兩個大男人到埗即走入去2樓Chanel專門店，估計王晶係陪朋友買嘢，而男友人將自己嘅電話展示畀售貨員睇，之後售貨員好快拎咗兩個手袋，二人極速用咗唔夠10分鐘時間就成功購物，認真有效率。<br>不過王晶就可能工作太繁忙，全程不停㩒電話，唔知係唔係遙控拍攝工作呢？<br>採訪、攝影：徐錦池</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>