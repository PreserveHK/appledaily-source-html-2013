<html><header><meta charset="utf-8"><title>揚言冇聯絡黎明樂基兒睇淡再婚</title></header><body><h1>揚言冇聯絡黎明<br>樂基兒睇淡再婚</h1><p>樂基兒（Gaile）昨日身穿紅色低胸裙到中環置地廣場，出席法國甜點店Laduree新店開幕活動，同場還有Rosemary、恒生新抱何倍倩等。</p><p>懶理生日</p><p>Gaile透露忙於香港、印尼及美國三地穿梭，她說：「聽日會返美國同屋企人朋友過聖誕。」會否帶男友同行，以及早前傳過二人有結婚打算，她說：「唔答，私人嘢唔講，有冇拍拖都唔答，冇打算結婚，私人還私人，工作還工作，唔想混埋一齊。」<br>問Gaile會否怕再結婚，她說：「唔係驚，結過婚，所以喺我腦海排最後一步。」提到早前有指她已有準備做媽媽，她笑說：「所有嘢等佢自然發生，有時計劃咗都未必發生，結婚冇諗，BB更冇諗。」前夫黎明日前生日，有否打電話祝他生日快樂，她說：「冇，好耐冇聯絡，各自有自己生活，冇必要聯絡。」</p><p>魔童避走</p><p>此外，袁詠儀原本帶兒子魔童買macaron，甫見在場記者即用手掩着魔童，之後急走，更笑言：「放過我哋兩母子。」四哥謝賢則與兩名男友人在置地午膳，優哉游哉。<br>採訪：馬建華<br>攝影：陳順禎</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>