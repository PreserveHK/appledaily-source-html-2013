<html><header><meta charset="utf-8"><title>隔牆有耳：疑質CY出事　亞視主播走人 - 李八方</title></header><body><h1>隔牆有耳：<br>疑質CY出事　亞視主播走人 - 李八方</h1><p>原本人數已經寥寥無幾嘅亞視新聞部，又有人跳船。今次主角係副採訪主任兼主播吳秀華Fifi，據知Fifi已經遞信，有傳佢過檔OneTV（亞太第一衞視），繼續喺傳媒業打滾。八方聽聞早前施政報告傳媒論壇上，Fifi當場質問過狼振英後，老細唔多like，搵佢照肺，唔知呢樣係咪Fifi離開亞視嘅原因呢？除咗佢之外，新聞及公共事務部副總裁唐德全亦同亞視講byebye，但離任前仲會陪亞視主要投資者王征出差喎。至於高級副總裁劉瀾昌，據聞佢想走但被挽留，前日佢仲宣佈，陳興昌會升任助理總裁（新聞），可謂冷手執個熱煎堆。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>