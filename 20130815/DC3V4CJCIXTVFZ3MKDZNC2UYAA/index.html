<html><header><meta charset="utf-8"><title>中門大開：利益共同體 - 添馬男</title></header><body><h1>中門大開：利益共同體 - 添馬男</h1><p>周日元朗南動員撐梁之鄉紳古惑仔，正是上次小桃園飯局中一系人馬。外邊唔多明究竟梁福元、曾樹和及小桃園系因乜解究高調挺梁，究竟係幕後政治勢力指示定係利益掛帥？鄉紳係利益掛帥集團，英國佬年代，只要有着數，暴動後便一面倒支持殖民地統治者。</p><p>東北發展重現官商勾結</p><p>政商黑紳四方利益，集中體現在今年4月開始諮詢嘅元朗南發展計劃。「元朗南」以十八鄉公庵路以及唐人新村一帶鄉郊開發計劃為主，當中有以下特點：（一）和新界東北新發展區不同，元朗南項目主要是用來提供房屋；（二）被劃入「具發展潛力區」的200公頃土地，較多是露天貨倉和工業用途，有98公頃；（三）常耕農地有14.5公頃，主要位於唐人新村，另外有荒地47公頃。<br>而在元朗南諮詢開始前，有代表大地產商之艇仔地產代理已積極收地。《壹週刊》早前專題報道，在小桃園飯局出現之社團人士積極變身正當商人，紛紛開設地產代理公司，而巧合地呢批勢力人馬來自元朗南唐人新村、十八鄉及屏山鄉，而挺梁地產商囤灺，收地則要勢力人士幫忙，變成一個利益集團，可以肯定元朗南收地唔會踩入原居民村，而非原居民耕作農地，就肯定會收回及毀村。鄉紳政治上對社運人士要求復耕保育睇唔順眼，恐怕出現東北對峙局面，自然力撐梁、陳提倡公私合營發展模式。陳茂波將東北發展重回官商勾結模式，係政治上倒退，但客觀上討好鄉紳、社團及挺梁地產商，此模式應用在元朗南發展，小桃園一系人馬自然得益，政、商、黑變成利益共同體。至於警察，一直以來與元朗社團勢不兩立，但在梁振英元素下，可能有新變化。<br>周日天水圍兩批人士衝突，警方對示威人士被毆打袖手旁觀，網民起底施壓，才開始拘捕襲擊示威人士。當黑勢力有特殊政治功能時，警方執法會否多了一重考慮，正是公眾最擔心之處，因為市民會串連起警察縱容青關會人士圍堵法輪功事件。至於動員勢力人士撐場，短期而言可壓制示威人士氣勢，但同時令政府陷入道德低地，整個政府形象蒙羞。<br>以往特首落區，由地區專員負責部署，動員親政府街坊到場，公務員處事有規有矩，絕不會涉黑。梁振英繞過政府系統，動員地區勢力撐場，自然招來古靈精怪人士。 </p><p>添馬男</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>