<html><header><meta charset="utf-8"><title>求驗客手記：熱刺睇中監躉前鋒</title></header><body><h1>求驗客手記：<br>熱刺睇中監躉前鋒</h1><p>【喜】啲人成日話，畀更生人士一個機會，英超球會熱刺就身體力行，聽講佢哋睇中咗英冠屈福特嘅監躉前鋒迪尼（右），諗住出價500萬鎊（約 6,000萬港元）買佢。開「咧」後喺兩場英冠入咗3球嘅迪尼，現年25歲，今年3月先同屈福特續咗3年半約；舊年2月因為喺伯明翰一間夜店參與毆鬥，被判入獄10個月，但坐咗3個月左右（12年6月至9月）就被放番出嚟。聽聞韋斯咸同富咸都對迪尼有興趣，睇嚟熱刺領隊波亞斯想同屈仔做成呢單交易，真係唔容易。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>