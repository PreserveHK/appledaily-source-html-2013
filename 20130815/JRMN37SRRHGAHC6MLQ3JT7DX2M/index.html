<html><header><meta charset="utf-8"><title>單車夜攝　影出彩虹</title></header><body><h1>單車夜攝　影出彩虹</h1><p>單車文化近年極速彈起！日間齋踩太悶？大可試玩夜踩，唔曬又少車之餘，再溝埋夜攝，更可拍下迷人夜景。近期同樣愛上單車的攝影達人Will，結合踩車和攝影，影下彩虹光軌，想學嗎？<br>記者：韓繼聰　攝影：楊錦文<br>模特兒：Cecilia So@Pure Models</p><p>實影作品</p><p>捕捉光之軌迹</p><p>講單車加夜攝，當然要搵拍攝星空、銀河、雲海等靚景影到出晒名的Will及Steve，近來他們迷上用單車在黑夜玩Light Painting：「香港人玩Light Painting好耐，結合單車就好似冇人玩過！」他們由構思到實試用咗兩個月，試用過不同的燈飾，最後選擇了較光的LED，全用鴨記料土炮自製。「相機用快門先決，大概用20至30秒曝光；利用減光鏡增加快門時間，可令效果更好；當然要用腳架固定相機；配合不同的騎行路線，甚至多車合作，可製造更有特色光軌效果。」</p><p>夜踩做善事</p><p>將於8至10月舉行「NEW TOWN RIDER綠逐義行」活動，除主打10月12日的單車夜遊為香港防癌會籌款外，更有Will主持的「主題騎行之旅」，親授Light Painting攝影技巧。<br>查詢： http://www.newtownplaza.com.hk </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>