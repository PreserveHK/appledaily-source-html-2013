<html><header><meta charset="utf-8"><title>期指戰況：現追好倉博唔過 - 吳六奇</title></header><body><h1>期指戰況：現追好倉博唔過 - 吳六奇</h1><p>即月期指周二收報22549，升358點，颱風關係昨日港股休市，炒友意外得到一日假期，正好是停一停、諗一諗的機會。上周六奇認為起自6月升浪見頂的機會頗大，當時技術指標開始轉弱，周線圖出現穿頭破腳之陰燭，故兵分兩路開期指及H期淡倉出擊。<br>不過，經歷本周初兩日回升，並升破8月2日高位22300，上周回落已證明是陷阱，炒期指睇錯切忌磨爛蓆，必須果斷止蝕。期指現已升破月初高位，延續6月以來浪高於浪走勢，MACD重新發出雙牛訊號，20日線（21829）升穿250日線（21816）後，今日將進一步升越100日線（21837），再出現黃金交叉，有利短線向23000關口進發。2月中期跌浪的降軌剛處23000附近，阻力必然不輕，現水平距23000僅400餘點，再追好倉值博率唔高。</p><p>吳六奇</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>