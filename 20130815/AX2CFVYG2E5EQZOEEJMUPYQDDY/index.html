<html><header><meta charset="utf-8"><title>隔牆有耳：師妹做台長　葉劉讚有料到 - 李八方</title></header><body><h1>隔牆有耳：<br>師妹做台長　葉劉讚有料到 - 李八方</h1><p>自從03年辭職後放洋美國史丹福大學，返港後嘅葉劉淑儀同以前做官時脫胎換骨，其後仲殺入立法會做直選議員𠻹，所以葉劉一向對來自史丹福大學嘅校友情有獨鍾，好似現任政制及內地事務局政治助理陳岳鵬咁，都同葉劉創立過加入匯賢智庫㗎；葉劉噚日就喺facebook，分享近日遇上校友嘅經歷。<br>話說佢近日接受鳳凰數碼廣播電台《U Radio》節目訪問，同主持人暢談香港政經時局，其間發現同佢對談嘅主持于盈小姐，都係喺史丹福大學畢業，兩人一見如故，葉劉話世界真細小，大讚對方年紀輕輕，已經係《U Radio》嘅執行台長，真係後生可畏。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>