<html><header><meta charset="utf-8"><title>求驗客手記：費Sir「撤出」奧脫福</title></header><body><h1>求驗客手記：<br>費Sir「撤出」奧脫福</h1><p>【樂】退咗休後轉做曼聯大使嘅蘇格蘭名帥費格遜（圖），唔知係咪為免新領隊莫耶斯見到佢會有壓力，所以冇將佢嘅新辦公室設喺奧脫福球場或者卡寧頓訓練中心，而係喺佢做生意個仔積臣位於柴郡嘅辦公室。另外，曼聯日前幫里奧費迪南搞咗場紀念賽，仲搵咗英國著名魔術師Dynamo嚟表演；話時話，紅魔今夏斟堤亞高艾簡達拿同埋法比加斯都失敗，唔知Dynamo可唔可以幫佢哋變個球星出嚟呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>