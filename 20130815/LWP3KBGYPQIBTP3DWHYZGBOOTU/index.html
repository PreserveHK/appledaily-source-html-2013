<html><header><meta charset="utf-8"><title>專題：生死30分鐘　保持通話</title></header><body><h1>專題：生死30分鐘　保持通話</h1><p>撒瑪利亞防止自殺會去年共接獲17,737個電話，當中真正需要求助的個案共12,001個。<br>一通電話的背後，牽涉到城市中某個人的灰暗一生，防止自殺會義工不單要聆聽來電者的痛哭、呻吟和人生各種打擊，往往在這電話的瞬間，更是來電者決定生死的一刻，義工必須保持通話，在懸崖邊把尋死的人拉回來。<br>若救人一命，勝造七級浮屠，這班義工所造的佛塔，恐怕已是幾幢國際金融中心（ifc）的高度。但義工們卻說，救人自救，自己在拯救其他人的同時，其實也在拯救自己，因為他們當中不少也曾是斷腸人。　記者：謝志輝　攝影：鄧振權</p><p>少芳是一個師奶，已加入撒會17年，她說自己的經歷比粵語長片劇情更慘情，由感情創傷到疾病折磨，悲慘事像海浪一樣一波未平一波又起，若不是做義工在電話中救人，學懂各種疏導情緒的方法，自己早已倒了下去。<br>少芳多年前經歷一段感情重傷，情緒低落並患上憂鬱症，其間見過心理醫生，但她拒絕用藥物治療，希望用意志幫自己走出幽谷，「去旅行囉，同朋友傾偈同埋做運動，一個月之內瘦咗20磅，過程好辛苦又好唔開心，食唔到嘢又經常喊，但經歷過之後，反而覺得人要靠自己嘅能量先可以企起身」。少芳這段自我康復的經歷，原來正是撒會輔導技巧的重點，幫助受困者自己站起來。</p><p>癌症情傷夾擊　找朋友支援</p><p>之後她閱報紙得知道撒瑪利亞防止自殺會招募義工，覺得自己對接聽熱線有興趣，又希望將自己跨過困難的經歷跟別人分享，於是報了名。加入義工隊後，卻又發覺實際做法跟想像是兩回事，「其實電話輔導時，我哋係比較少分享自己嘅事，反而需要去聆聽求助者嘅經歷，再帶領求助者去睇自己經歷，分析自己問題，我哋只係從旁支持同讚賞對方」。<br>雖然助人為樂，但少芳的苦難仍然來襲。六年前她發現患上淋巴癌，但這次她不再憂鬱，反而冷靜作好準備，甚至帶領全家人去面對病痛，「我都好驚訝自己咁冷靜，先安排妹妹到屋企幫手做家務，再開始化療，整個過程都好從容面對」。她也問過自己為何跟以前不同，卒之明白是在撒會的多年經驗令她大開眼界，教懂她理性處理問題，助人原來也在自助。後來病情好轉，到現時都幸未復發。<br>以為雨過天晴，怎知人生第三波苦難再度襲來，她的第二段感情再遇波折，傷得比以前更重。事發後，她的自我警報鐘聲響起，並開展了自我拯救程序。「感情受創，一個人會好唔開心，唔想理其他人。但我為自己成立咗一個支援小組，成員係兩個義工同事同埋一個社工朋友，同佢哋傾訴，畀朋友知道自己有事發生，借朋友屋企療傷半日，要識得抒發，更加要識得搵身邊朋友支援！」撒會的拯救技巧再次幫了她，人除了自救外，立即找尋身邊朋友支援是第二鐵律。</p><p>求助個案多涉錢　感情問題</p><p>少芳說，輔導中最重要就是使情緒疏導，聆聽較給意見更重要。「我哋係唔會畀意見事主，亦唔係幫事主解決問題，而係引導佢自己去解決問題，招募義工係會留意應徵人嘅主觀性，主觀性不能太強」。若輔導者不把主觀放下，則很難進入求助者的內心感同身受，意見太多者甚至不適合當義工，「有人知道已經係一種釋放」。<br>目前每星期平均都有一宗高危自殺個案，每日也會至少有一單中危自殺個案，「其中一個case，電話中知道佢唔開心仲飲咗酒，再傾落去先知，原來佢已經坐喺簷篷外面，我惟有話好大風呀，聽唔清楚你講乜嘢呀，可唔可以搵個冇咁大風嘅位再傾呀？」求助者果真離開了簷篷，最後還跟她定立不自殺協議，直至求助者有朋友到訪，她才放心掛線。<br>除了自殺衝動外，義工們最擔心的是有人做出危害第三方的舉動，一旦懷疑來電者已經放火、開煤氣，或在神志模糊之下做出其他傷害自己和其他人行為，便要馬上交給警方處理。「有時遇到自己解決唔到嘅問題，我哋亦有支援組，我哋會將問題傳紙仔交畀資深輔導員，支援組會喺房外商討對策，然後再傳紙仔入房」。輔導電話每次平均聊30分鐘，義工每日平均輔導數名來電者，大部份個案都涉及錢和感情問題。</p><p>只說姓氏　忌與求助者建感情</p><p>輔導工作還有最重要一點，就是千萬不能和來電者建立私人感情。「我哋向來唔主張義工一直跟進同一個案件，因為唔想同任何單一個案建立感情，原因係我哋係不定時返工，唔想來電者太依賴某個人。而且接聽來電都係同一個模式，所有義工都係好關心佢哋，每次輔導完成，我哋只提供姓氏」。<br>每次完成個案之後，義工也會與其他同事分享，從而知道事件有否影響自己情緒，「有時聽完電話都覺得好心痛，自己都試過呆坐十分鐘，一直感覺無奈。所以好需要同其他人分享個案，我哋內部支援網亦好強，每個小組組長都會留意隊員情緒」，正如武俠小說中那樣，幫人啜了毒，自己也要排毒。</p><p>你想爆?幫你爆!<br>熱線電話：2990 7225<br>mailto:Bom@sharpdaily.com.hk<br>WhatsApp：9131 4511<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>