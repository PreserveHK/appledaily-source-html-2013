<html><header><meta charset="utf-8"><title>Cool魔被飛藍莓倒奶有得睇？</title></header><body><h1>Cool魔被飛<br>藍莓倒奶有得睇？</h1><p>噚日嗰集《衝上雲霄II》Sam哥（吳鎮宇飾）終於放低亡妻蘇怡（胡杏兒飾）。一直以來，Sam哥對外宣稱蘇怡係喺佢懷中逝世，但只有Holiday（陳法拉飾）先知呢個並唔係事實，仲希望佢能面對現實，解開心結。<br><br>由於蘇怡喺高雄將Triangel交給Holiday後就逝世，Sam哥一直唔肯飛高雄，Cool魔知道後質疑佢點解有特權，結果Sam哥恢復飛高雄線，卻因壞機而被迫喺當地留宿一晚。當全機組人員都出外玩時，惟獨Sam哥唔肯離開機場，剛巧Holiday去高雄出席朋友婚禮時遇見Sam哥，Holiday索性逼佢面對現實。 <br><br>之後Sam哥終於向Holiday喊住吐心聲，原來佢喺英國陪蘇怡時，蘇怡唔想Sam哥陪佢等死，於是趁Sam哥外出買整蛋糕材料時不辭而別，獨自遠走高雄。<br><br>Sam哥去過蘇怡喺高雄去過地方，時空交錯下，喊住幻想自己陪蘇怡走過最後一程，最後喺高雄機場同蘇怡拖手話別，Sam哥放手同時，亦解開心結。呢場真情剖白戲，完全係鎮宇演技晒冷，演出令人動容。<br><br>另外，Holiday由台灣返港後，就同Cool魔（張智霖飾）分手，甚至搬離Cool魔寓所，就算男方如何甜言蜜語挽留，Holiday亦狠心作出決定，因為佢發覺自己最愛並唔係Cool魔，因為自己最放唔低嘅，仍然係逝世男友Daniel，生性風流嘅Cool魔，難逃俾女飛滋味。<br>此外，今日呢集會講 顧夏晨（胡杏兒飾）同班同事一齊會去三亞旅行，同陽光玩遊戲，當然少不免三點式啦，其中一個鏡頭就係影住Jose個樣，但此圖重點係Jose身後嗰位着住三點式「倒奶」的女藝員，不過就見唔到樣，其實噚晚播預告好多網民已經火速截圖，佢哋仲一估就估到係藍莓呀，究竟藍莓有幾sexy？今晚睇過咪知囉﹗</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>