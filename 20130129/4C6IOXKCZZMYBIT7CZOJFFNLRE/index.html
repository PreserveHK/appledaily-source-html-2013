<html><header><meta charset="utf-8"><title>沈永年搞黃金商場成響朶之作</title></header><body><h1>沈永年搞黃金商場成響朶之作</h1><p>【曾經威水】<br>以動員財經界名人、堪輿家及演藝明星三道板斧，在內地打造商場的沈永年，近年又以「一舖養三代」、「沿着高鐵去投資」等口號，力銷港人到國內二、三線城市買舖，但台山地王廣場一役，他不得不承認失敗。</p><p>認推銷有失誤之處</p><p>沈永年曾以38萬買入深水埗黃金商場，20多年後賣出，大賺1,500萬，成為一時佳話。90年代協助「舖王」鄧成波，將空置酒樓改建成旺角電腦中心，成功轉型做第二個黃金商場，令他贏得「商場醫生」的美譽，而其他商場如黃埔蔡瀾美食坊、星際城市及尖沙嘴Mall，經他策劃後亦變得人流如鯽。<br>近年沈轉戰內地，深圳、重慶及番禺等商場均由他一手策劃。沈永年日前在廣東陽江出席一個商場展銷會接受記者訪問時承認，台山地王廣場在推銷中有失誤之處，但否認自己需負責。<br>「以我所知道，麥玲玲、蔡瀾，包括我在內，全部都係收錢做嘢；麥玲玲講風水、蔡瀾講食、六叔講股票，我哋係明星，只係做個品牌出嚟。我係一個策劃公司，好似媒人介紹老公，生唔生到仔，我真係唔知。」<br>他說，不少發展商為吸引名人到場宣場，送錢甚至送舖。他承認在銷售中有收錢，但否認是「佣金」。「我收佢哋（發展商）銷售額嘅1%，個啲係策劃費，唔係佣金，我唔係經紀！要搞清楚個角色。」</p><p>「商場要兩年先旺」</p><p>對於地王苦主指摘，沈永年說：「以我經驗，一個商場要兩、三年先會旺，𠵱家蝕錢就投訴我，但一年後賺錢，你會唔會搵雜誌頒返個獎畀我？地王只係賣一年，你話佢冇生意，咁樣講唔公平，況且你有房產證，苦主根本冇蝕。」他又稱前管理公司是發展商，發展商拿了租客四百萬按金走人，他接手後每個月需補貼8萬元人民幣。<br>《蘋果》記者</p></body></html>