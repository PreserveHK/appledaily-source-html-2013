<html><header><meta charset="utf-8"><title>「廁所燈都唔開，邊個敢入嚟」</title></header><body><h1>「廁所燈都唔開，邊個敢入嚟」</h1><p>【租戶勁蝕】<br><br>台山地王廣場除了業主投資失利外，另一批受害者就是該廣場的租戶。「我睇佢（沈永年）都係救唔返呢個商場，夜晚連廁所燈都唔開，邊個敢入嚟行。」賣時裝及手袋的余小姐又說：「當年商場話有麥當勞、LＶ、GUCCI，又話有蔡瀾美食城，所以我先來租舖。」</p><p>做埋都唔夠交管理費</p><p>余小姐原在二樓租四個舖位，每月租金總共11,200元（人民幣．下同），並花12萬元裝修；今年五月，沈永年要求她將舖搬到地下並免除租金，但每間舖要交2,000多元的管理費，為了節省成本，她選擇了只租一間舖。她說：「一個月一萬元生意額都冇，扣除成本同管理費，自己人工都蝕埋；如果商場肯退回按金，我就即刻走人。」<br>原在東莞經營女裝內衣的曹小姐，得悉地王廣場將有名店進駐後，即以3,500元租了一個200呎地舖賣女裝內衣。「有時十日都唔開市，𠵱家做埋都唔夠交管理費。」她又說：「當時嘅廣告吹得太勁啦。」她表示，如果商場退回7,000多元的按金，她會到附近的步行街覓舖繼續經營。<br>距離地王廣場20分鐘路程的台山步行街，行人熙熙攘攘，在步行街黃金商場經營時裝的甄小姐說：「地王就算免租都不會去，冇人氣做乜都係假。」甄小姐現時租的10平方米的地舖，月租3,800元，每月營業額有2萬多元，扣除成本及租金後仍有盈餘。<br>《蘋果》記者</p></body></html>