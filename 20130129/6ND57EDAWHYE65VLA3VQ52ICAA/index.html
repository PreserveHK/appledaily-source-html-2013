<html><header><meta charset="utf-8"><title>蘇錦樑：旅遊景點討論唔預港人</title></header><body><h1>蘇錦樑：旅遊景點討論唔預港人</h1><p>【特稿】<br>本港旅遊景點幾乎完全被內地遊客逼爆，立法會議員林大輝昨天為港人抱打不平，希望政府為港人開拓新旅遊點。不過，商務及經濟發展局局長蘇錦樑回應時竟然指出，旅遊景點討論不包括港人，林大輝聞言後，斥他此說形同指：「華（港）人與狗，不得進入（旅遊景點）！」</p><p>形同「不得港人進入」</p><p>工業界議員林大輝昨天在立法會經濟發展事務委員會上指出，內地人攻陷香港，港人已經少有玩樂地方：「好多香港人唔想去迪士尼，因為已經畀內地同胞遊晒，排隊都冇得排，海洋公園都係咁」，向與會的蘇錦樑詢問：「未來有咩旅遊設施係可以畀香港本土居民？」<br>蘇回應時竟指出，旅遊景點討論只局限海外和內地遊客：「我哋今日講緊係旅遊，討論範圍唔包括呢一樣（港人）」，更指港人旅遊一事應交由民政事務局跟進。林大輝聞言忿指：「咁即係以前嘅華人與狗，不准進入：咁即係以後啲景點係分為海外人士去，本地人士係唔畀去嘅！」自由黨易志明亦諷刺指：「香港人唔去嘅景點，好難成為外地人士參觀嘅景點。」<br>《蘋果》記者</p></body></html>