<html><header><meta charset="utf-8"><title>對付商場大鱷　打工仔靠假笑</title></header><body><h1>對付商場大鱷　打工仔靠假笑</h1><p>等候卓韻芝之際，肥佬黎、蔡瀾和倪匡已面紅耳熱，是為了應否重提阿芝自殺一事而爭拗。肥佬黎起初認為不太適合，想深一層又轉軚：「睇佢寫嘅嘢就知，呢個女人睇化咗，癲癲哋，幾過癮！」未幾，「癲女人」駕到，阿芝向眾人派發新書《商業笑容》。倪匡不明書名意思，肥佬黎代答：「即係笑得好假！」並語帶恐嚇的對阿芝說：「嗱 ，你唔好同我哋商業喎，要用身心去做呢個節目，唔好商業笑容加埋商業對白喎！」首次近距離接觸肥佬黎的阿芝，心裏寒一寒，肥佬黎說：「好驚呀嘛，好似黑社會？嗱，如果導演找你拍戲，有黑社會頭子的角色．你可以介紹埋我！」 <br> <br>肥佬黎開到口想拍戲？詳情記得留意星期四晚《亂噏24》！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>