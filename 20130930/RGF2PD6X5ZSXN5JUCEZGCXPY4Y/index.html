<html><header><meta charset="utf-8"><title>虛擬偶像聯乘日系機　我遇上初音</title></header><body><h1>虛擬偶像聯乘日系機　我遇上初音</h1><p>我喜歡聽歌、作曲，最難忘是Yamaha語音合成技術，因為佢將電子音樂變成一把神魂癲倒的嗓音——她就是初音未來！這幾年，不論CD、漫畫，甚至去年在九展舉行的演唱會，我都有捧場；但今日遇上的初音，卻是一部結合四核處理器和大屏幕的日系手機，雖然有點冰冷，但能夠無時無刻見住你，心願足矣。<br><br>記者：陳國輝　<br><br>攝影：劉永發　<br><br>模特兒：Pipi、Edmond</p><p>Xperia feat. HATSUNE MIKU SO-04E</p><p>制式：2G/3G<br>系統：Android 4.2.2 Jelly Bean<br>處理器：<br>Qualcomm Snapdragon S4 Pro 1.5GHz四核<br>記憶體：2GB RAM / 32GB ROM<br>屏幕：4.6吋HD Reality Display<br>電池：2,300mAh<br>體積：131×67×10.5mm<br>重量：約141g<br>其他功能：<br>初音主題（牆紙、鈴聲、天氣預報）、1,300萬像素相機、最高 64GB microSDXC、IPX5/IPX8 防水、IP5X防塵規格、NFC</p><p>熱血粉絲：對佢有Feeling</p><p>身為「秋葉東京 （AKIBA - TOKYO）」的搞手Peter，佢由07年開始已經玩Yamaha推出的《VOCALOID 2》語音合成軟件，直至初音未來這位虛擬偶像正式登場，一直係佢忠實粉絲。「我除咗有買初音嘅手提遊戲，漫畫書同小說之外，最經常做嘅事，就係上iTunes單撈佢啲歌，總之有Feeling就會買！」</p><p>Miku色系　襯無線耳筒</p><p>勁受港迷歡迎的日本卡通偶像，好似《EVA》、《One Piece》眾多位主角，亦曾經是日系機常客！原來，初音只係第一次同docomo交手，論包裝，佢採用體積細小的紙盒，雖然環保，但對鍾意儲人偶或音樂CD的初音迷，誠意便略為不足。不過值得一讚，就係佢由頭到尾一直堅持嘅Miku色系，包括機盒、電話正背面、充電座以及耳機塞，清一色玩Miku；而官方更特別送多隻無線耳機，畀你一邊欣賞初音的原聲電子音樂，一邊上網打機，夠體貼喇啩！</p><p>動態主題　同你報天氣</p><p>雖然，初音特別版並非最新Sony Xperia Z1，而係早前發售的ZR，但功能都唔弱㗎！好似內置嘅1,300萬像素「Exmor RS for mobile」CMOS感光元件、四核心處理器、IPX5/IPX8防水標準等，帶埋「初音」落水影靚相，完全應付得來！<br>但身為粉絲，我相信各位對於Miku的內容，遠比對硬件要求更緊張吧！打開畫面，立即見到初音的桌面主題，再深入研究還有6、7款不同角色的牆紙，以及多首由初音演繹的音樂鈴聲畀你揀；至於最吸引，莫過於Google Play下載專頁，入面除咗有初音最新消息、音樂以及電影任你單撈之外，更過癮係提供初音Widget同你報天氣，不過咁，Android Apps只接受docomo用家下載，香港粉絲就玩唔到咯。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>