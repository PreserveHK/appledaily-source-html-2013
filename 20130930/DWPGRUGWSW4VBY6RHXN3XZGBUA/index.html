<html><header><meta charset="utf-8"><title>今日清場　觀塘鴿舍鬥到底</title></header><body><h1>今日清場　觀塘鴿舍鬥到底</h1><p>【記者譚靜雯報道】觀塘市中心重建項目今日清場，仍留守的仁信里鴿舍堅持抗爭到底、開設毛冷店的May姐則被迫遷往只得60呎的街市經營，大量毛冷及貨物未能趕及在清場前搬走，她曾兩度向市建局要求寬容多幾天搬遷，獲局方職員口頭承諾「有商量、有通融」，但清場前夕就換來一句﹕「你唔交場就乜都冇。」<br>觀塘重建區內的仁信里，至今只餘下約3個商戶仍未離開，當中包括已接受賠償的毛冷店May姐。她忙於在店內執拾，但由300多呎的地舖遷至街市三樓一個只得60呎的舖位，她需要時間清貨，未能趕及清場前離開，曾兩度向市建局請求寬容多幾天搬遷，「我唔係唔肯搬，但街市已經被啲貨逼爆，我只係要多幾日時間，其餘啲貨都要搵位放。」</p><p>直斥市建局冷血
</p><p>May姐透露，市建局職員曾經口頭承諾可寬容多幾天，但近日又突然表示要按時清場，「有一種被騙感覺，當初你呃我哋攞票、呃我哋去投位，就話乜都有商量，𠵱家乜都冇，一日都話唔得，甚至連封咗場後，可唔可以開返度門畀我攞返自己啲嘢，佢都話唔得。」她直斥市建局做法官僚，「佢哋好冷血，喺咪要逼到我儍、逼到我癲、逼到我跳樓，佢哋話30號之後唔清場，連之後嘅賠償都要嘔返出嚟。」<br>重建巨輪下，重建區十室九空，仁信里內仍有堅持抗爭到底、全港碩果僅存售賣賽鴿的「國際鴿舍」東主梁錦洪。清場前夕，梁錦洪心情沉重，除了因為前路茫茫，更擔心一直相伴多年的40多隻白鴿的命運，「好唔開心，做咗30幾年，𠵱家就嚟滅亡，白鴿舖又無得賠，出面又唔畀賣，我𠵱家乜都冇晒。」<br>他擔心，市建局今日會帶同食環署、漁護署人員清場，將店內的白鴿全部銷毀，「一定鬥爭到底，我𠵱家乜都無晒怕咩。」<br>有關注團體及街坊今日將在仁信里舉行「讓鴿子繼續飛儀式」，聲援國際鴿舍和其他街坊，反對食環署和市建局滅鴿清場，又指國際鴿舍跟不少區內的商舖和小販一樣，未獲妥善安置和賠償，卻遭市建局屢次威脅拆舖。而早前在網上發起聯署，至今已獲近300名市民聯署支持。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>