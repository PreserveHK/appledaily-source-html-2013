<html><header><meta charset="utf-8"><title>眼腫拍新戲　陳豪爆茵媺滿意新居</title></header><body><h1>眼腫拍新戲　陳豪爆茵媺滿意新居</h1><p>陳豪前日清晨到機場接由多倫多回港安胎的陳茵媺（Aimee）後，昨日又到柴灣學校與邵音音、林子聰和內地女演員蒙亭宜一同拍攝新片《點對點》。戴眼鏡扮演學生的他難掩雙眼浮腫，接受訪問時又笑意盈盈說：「仲有幾日埋尾，希望快啲完，可以有多啲時間同佢（Aimee）一齊。噚晚好開心好舒服，因為佢都好耐冇返嚟香港。」</p><p>夫妻檔等安排
</p><p>提到Aimee十分滿意大埔比華利山別墅新居裝修，陳豪笑說：「佢幾鍾意，我算合格，好開心見到佢滿意。」問到Aimee懷孕大肚兩人未能相擁入睡時，他又說：「OK啦，都係咁，會更加錫住佢。」他又提到正物色育嬰班和吸收育兒知識。<br>可會與Aimee一同接job搵奶粉錢，陳豪謂：「等經理人安排，有人接觸過。」Aimee有否扭計要食香港地道食物？他說：「冇，佢OK喎，不過好多大肚婆鍾意食酸嘢，佢就唔係，鍾意食水果。」鍾嘉欣前日受訪時指Aimee狂嘔，估計雙陳將得男丁，陳豪繼續封口說：「咁要開個盤先得喎，我鍾意仔，又鍾意女，大家唔好咁心急。」<br></p><p>同片飾演學校校長的邵音音則大爆，陳豪每日開工都十分開心，她說：「佢日日都同老婆講電話，開工講到收工，日日都咁sweet，希望佢生仔啦，喺片場日日都畀咁大班女人圍住。不過生男生女都係佢哋愛情結晶品，佢哋係公眾人物，所以大家咁期待，𠵱家保密，到時知道咪開心囉。」<br>採訪、攝影：藍文浩</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>