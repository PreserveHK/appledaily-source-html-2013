<html><header><meta charset="utf-8"><title>馮仁昭四圍超：<br>何父嫌窮　蕭正楠：勤力搵錢 - 馮仁昭</title></header><body><h1>馮仁昭四圍超：<br>何父嫌窮　蕭正楠：勤力搵錢 - 馮仁昭</h1><p>霉咗多年嘅蕭正楠近排憑無綫劇《仁心解碼II》中飾演「哨牙仔」大翻身，弊在人紅多是非。上個禮拜六先36歲生日嘅蕭正楠，噚日有消息話佢喺葵涌區買咗層樓同女友何傲芝同居，但依然被何爸爸嫌窮。</p><p>自稱關係好</p><p>噚日馮仁昭喺將軍澳電視城見到蕭正楠，佢否認同何傲芝拍拖：「我哋係好朋友。」蕭正楠話喺微博知道單新聞，算係一份好大嘅生日禮物，佢又自爆見過何父，當時大家好好傾，世伯仲教佢好多馬嘅知識，又話雙方關係友好。講到被何父嫌窮，蕭正楠話：「一個爹哋想自己個女嫁得好當然無可厚非，自己唔會唔開心，仲會勤力啲搵錢做嘢。」<br></p><p>而何傲芝本來都喺電視城開工，不過就唔見人，佢透過電話強調唔回應私人感情，但係對報道咁樣講爹哋感到好唔開心，何傲芝指爹哋一向畀好大自由度佢哋兩姊妹，又學晒男友口脗話：「我哋係好朋友，佢生日當日自己同埋陳敏之、黃長興送咗個有『Best Actor』字樣嘅蛋糕畀佢。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>