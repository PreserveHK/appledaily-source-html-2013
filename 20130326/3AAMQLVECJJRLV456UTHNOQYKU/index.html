<html><header><meta charset="utf-8"><title>馮仁昭四圍超：無綫破冰收視跌 - 馮仁昭</title></header><body><h1>馮仁昭四圍超：無綫破冰收視跌 - 馮仁昭</h1><p>無綫同四大唱片公司破冰，身為無綫契仔嘅李克勤可以返娘家唱歌，不過上個禮拜六晚有克勤孭飛嘅《博愛歡樂傳萬家》僅得14點（約90萬人）收視，比上周播嘅《葉問2》下跌5點。而無綫上個禮拜一到禮拜五嘅黃金時段節目亦全線下跌，包括首個禮拜播嘅《仁心解碼II》只得26點（約167萬人）收視，《女警愛作戰》就有27點（約173萬人）收視，比上個禮拜下跌1點。<br>另外，前晚播嘅《香港國際7人欖球賽》因為超時被迫停播，無綫外事部高層曾醒明話收到10個電話同33個電郵投訴，佢話好明白球迷嘅不滿，所以講聲唔好意思。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>