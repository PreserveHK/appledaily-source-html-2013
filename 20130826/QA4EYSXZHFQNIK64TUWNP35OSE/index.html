<html><header><meta charset="utf-8"><title>兩萬元助殮好媽媽</title></header><body><h1>兩萬元助殮好媽媽</h1><p>【殮葬撥款】<br>本月13日，40歲好媽媽王先琼（C3486）如常放工買餸後，途經沙田正街時慘遭垃圾車輾斃，遺下丈夫康哥（57歲）與16歲的兒子。<br>康哥平日在內地工作，阿琼與兒子感情特別要好，其姑奶淚漣漣地說：「阿仔好錫阿琼，平時出街都會講去邊，好有交帶，又會幫手做家務。」她稱讚阿琼為人節儉又顧家，「咩都以阿仔行先，佢最大心願就係見到阿仔大學畢業，點知咁突然就去咗，一句說話都冇留低」。康哥憶述，今年復活節一家三口隨公司遊台灣，「係（全家人）第一次去旅行，點知就係最後一次」。<br>康哥稱：「佢（兒子）好內向，到𠵱家都未喊過，可能驚屋企人擔心，所以都叫佢同朋友出街散吓心。」蘋果日報慈善基金將撥款兩萬元直接向殯儀公司支付阿琼的後事開支，康哥承諾會好好照顧兒子，並感激讀者解困。<br>「殮葬專戶」捐款編號：S0004<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0004">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0004">捐款記錄</a></div></p></body></html>