<html><header><meta charset="utf-8"><title>曾觸動全城　剛圓夢上樓爸爸不敵癌魔　剩下絕症女兒</title></header><body><h1>曾觸動全城　剛圓夢上樓<br>爸爸不敵癌魔　剩下絕症女兒</h1><p>【本報訊】孔氏父女同患絕症的個案觸動全城，經《蘋果》去年8月報道後，迅速獲得逾240萬元捐助。一家三口於本月初更獲遷入石硤尾邨新居，生活漸現曙光之際，豈料天意弄人，孔爸爸淋巴癌病情突急轉直下，終不敵癌魔病逝，遺下妻子和患上罕見遺傳基因肌肉病變（BAG3）的女兒美淇。<br>記者：金敏琍　張　軍</p><p>在8月13日，絕症父女報道剛好一周年，卻傳來不幸消息，罹患末期肺癌、再擴散至淋巴癌的孔繁枝，終無法堅守照顧15歲愛女美淇的承諾，先走一步，終年61歲。孔爸爸離世前，他們一家三口獲當局安排搬入石硤尾新居，總算圓了一家「上樓」的心願，「佢其中一個心願，就係希望阿女有一個方便輪椅出入的安樂窩」。孔媽媽憶述三口子最後的點點滴滴，不禁淚如泉湧。</p><p>「囡囡你睇屋我走喇」
</p><p>「你倆母女搬咗入來，我死都眼閉！」孔媽媽回憶起丈夫當時所說的一番話似早有感召。當日是8月6日，新居入伙，孔爸爸精神還不錯，但因美淇的特製睡床還未付運，他寧願睡梳化，也堅持讓出自己的半邊床給美淇安睡，「第二朝佢腳部嚴重腫脹發大，我叫佢入院，但諗唔到佢一去就出唔返嚟」。為此孔媽媽不斷責怪自己，怎料丈夫入院前對愛女的一句話：「囡囡，你睇屋啦，我走喇！」竟是一語成讖。<br>入院第七天，剛巧颱風「尤特」襲港，孔媽媽擔心無車，着女兒和親戚先行回家。「老竇我返去啦，聽日再嚟探你。」卻成父女間最後的說話。不料，美淇剛返抵家，孔爸爸隨即呼吸困難。眼見丈夫受盡病魔折磨，孔媽媽不捨的對他說：「如果你真係咁辛苦，你就放心走啦，唔使掛住我哋，你去到另一個世界，要守護住個女。」語畢，孔爸爸似放下心頭大石，生命走到最後盡頭。美淇不顧一切獨個兒撐起枴杖落樓，叫看更代為截的士趕往醫院，可惜，還是趕不及見父親最後一面。<br>面對丈夫遽然離世，孔媽媽至今未能釋懷，她說女兒連日來沉默不語，但日前美淇卻透露與父親夢中對話：「我夢見老竇衣着光鮮咁望住我笑，我問：『老竇老竇，我可以喺邊度見到你』老竇話你行過去綠燈位就見到我。」之後，美淇更安慰母親：「媽咪唔好喊，唔好傷心，老竇走咗喇……起碼老竇都喺新屋住過。」女兒一席話，令媽媽動容。</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>