<html><header><meta charset="utf-8"><title>中環迷你裙：會展終吼成人展 - Samantha</title></header><body><h1>中環迷你裙：會展終吼成人展 - Samantha</h1><p>亞洲成人博覽終於在本港舉行，單看本報網上平台有逾600個like，跑贏A1的薄熙來和谷開來兩公婆「互片」，就知大家對呢個行業有幾關注，與其話本港思想保守，不如話貿發局唔孭鑊文化根深柢固，其實佢哋只要落一落廟街，問吓賣情趣用品的姐姐生意如何，自然做到決定。<br>230億元全球成人用品市場，Samantha相信貿發局知道的，只是冇人肯做爛頭卒，見澳門做咗幾年相安無事先放行，雖話現時會展還具優勢，但難保這純粹是龜兔賽跑？書展、美食博覽，鐘錶展等年年千篇一律，最有新意已是Art Basel。看全球做展覽設計和承建響晒朵的筆克遠東（752）近年業務發展重點就知道博覽業趨勢所在，早前聯營公司獲泰國政府委任為2013世界電信展的展覽承辦商，北京、上海綜合大樓快壠用料產能會倍增，實難言本港還有甚麼自詡的博覽競爭優勢。<br>亞洲市佔率達四成的筆克，上半年純利持平，但公司解釋下半年定單應佔比六成，因為亞洲仍以下半年為主要增長動力，好似2012年下半年較上半年純利增逾五成，績後該股曾受壓，但急速反彈，現企穩在2.7元水平，應能更上一層樓。<br><br>Samantha<br>本欄逢周一、三、五刊出</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>