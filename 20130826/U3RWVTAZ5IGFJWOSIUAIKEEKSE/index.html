<html><header><meta charset="utf-8"><title>一體式鋁合金機箱</title></header><body><h1>一體式鋁合金機箱</h1><p>主角除咗有黃凱芹，當然唔少得剛由台灣AV Show空運到港的百萬音響器材。這套「聯合國」組合，包括咗丹麥Alluxity的前級放大器和功率放大器、韓國Aurender以及瑞士Weiss的音樂伺服器、德國Certon Integrita網絡儲存器，以及美國Magico座地式喇叭，總價約90萬。幾大牌子中，Alluxity更屬於名門之後，據代理話，佢與知名丹麥發燒品牌Vitus Audio，屬於「父子檔」關係，連影帝梁朝偉都係佢Fans，正所謂禾稈冚珍珠，真係唔講唔知囉！</p><p>硬件上，最大特色係機箱採用一件過鋁合金設計，勁重金屬味。同時，也由於身上連一粒螺絲都無，加上提供全平衡放大，故做到零反饋，意即可達減諧震、降嘈之功效；而同樣好Heavy Metal的韓國Aurender W20，佢唔止係內置硬碟的音樂伺服器，亦為減低讀取數據時引發的微震，故機箱內特設一個約一吋厚的鋁合金外殼，將硬碟完全封閉，無晒靜電等雜聲的話，欣賞演唱會音樂，當然更Live吧！</p><p>Alluxity</p><p>Aurender</p><p>Weiss</p><p>查詢：方浪音響（3563 9545）</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>