<html><header><meta charset="utf-8"><title>一周兩件：泛海大折讓抵買 - 錢雋</title></header><body><h1>一周兩件：泛海大折讓抵買 - 錢雋</h1><p>泛海（129）現價得番NAV一折水位，財務資產嘅潛在變現，高達40億銀，勁抵買。泛海啱啱公佈2013年度業績，純利高達24.75億銀，超過本身總市值20億銀，家陣PE得0.8倍！又連埋酒店價值反映，泛海NAV 13.8元，現價得1.67元，折讓高達88%，即係話，現價係NAV嘅一折水位有交易。而集團嚟自單一幢物業，好似中環泛海大廈嘅市值，分分鐘超出總市值，泛海殘到爆。再講，受惠歐美地區去年6月以嚟兜底大爆升，泛海嘅財務資產（集團主要集中投資歐美地區），漲價到近40億銀，相當於每股3.2元，又係現價兩倍，潛在變現勁豐厚。泛海NAV折讓咪咁離譜，係咁意收窄到70%，都要見4.14元，現價升幅，已經講緊貼近1.5倍。</p><p>滙漢睇升1.5倍</p><p>滙漢（214）係泛海系旗艦，NAV亦高達13蚊，現價1.56元折讓高達88%。以NAV一折水位買滙漢，就可以hold住每股高達13蚊嘅資產值，見到都流口水。再講，港府啱啱公佈，延長一手樓花預售期，辣招有降溫迹象，地產股應聲彈，滙漢系折讓又大得離譜，有point炒。同樣，滙漢折讓收窄到七成，講緊要見4蚊，要升1.5倍。<br><br>錢雋</p></body></html>