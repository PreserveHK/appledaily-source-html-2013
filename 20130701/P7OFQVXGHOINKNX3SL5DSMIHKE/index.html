<html><header><meta charset="utf-8"><title>龍小菌教補習班星級學費</title></header><body><h1>龍小菌教補習班星級學費</h1><p>龍小菌除罩後不停被起底，除真名被踢爆叫蔡小茵外，昨日有讀者爆料指小菌將重操故業，於英皇教育兼職做老師，任教中四至中六的中文科，小菌拿着招牌面罩拍攝的海報曝光，希望憑知名度吸納學生慕名報名，大玩明星效應。<br>不過，小菌每四堂（下同）就收$620學費，跟其他補習老師最平收$190、最貴收$540學費比較，小菌收取的星級價錢十分昂貴，簡直拍得住補習天后身價，以她區區一年的中學執教經驗，未知成效是否實至名歸呢！</p><p>會考中文攞A</p><p>昨日本報記者致電小菌經理人邵子風求證，他承認小菌將於暑假兼職做補習老師：「教書係佢其中一個理想，一直冇放棄，否則唔會讀教育學院，𠵱家要發展歌唱事業，唔可以返傳統學校教書，做補習老師可以實現佢理想。」對於小菌收取星級學費，邵子風力撐說：「佢中文會考有A，雖然全職老師經驗只有一年，但好早已經幫人補習同代課。」<br>邵子風指小菌一直想做老師，又喜歡唱歌，但唱歌唔可以教書，現在魚與熊掌終可兼得，他說：「由暑期開始教，之後再教正規班，佢簽咗合約會長期教落去。」問是否歌手賺唔到錢，所以要兼職教書？他說：「兩個都係佢理想，同錢冇關。」小菌除罩後被指靚女似苟芸慧，現除罩後是否多了工作？他坦言：「傾緊美容同瘦身廣告，都想拍電影。」<br>採訪：林妃</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>