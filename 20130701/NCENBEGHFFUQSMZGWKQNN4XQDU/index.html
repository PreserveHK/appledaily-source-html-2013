<html><header><meta charset="utf-8"><title>【香港人的聲音】六四樂隊：民主絕望中成長</title></header><body><h1>【香港人的聲音】<br>六四樂隊：民主絕望中成長</h1><p>六四樂隊成員、80後填詞人Barry Lam（左二）於03年遊行前夕，越洋寫下一首《7.1精神》，歌詞早已道出對普選的渴求。奈何10年過去，香港卻沒有最差，只有更差，「梁振英政府完全睬你都儍，為所欲為，破壞晒香港本來有嘅核心價值」。環境使人無奈，但他從未放棄，今年一如既往約定全家人上街，「民主從來都係在絕望中成長」。</p><p><br>梁振英，一個如此無能的人竟可位高權重，Barry形容是「現代的奇境」，更反映「阿爺打骰」的荒謬，「當時董建華就係做得衰先踢佢落台，呢排竟然聽到有人話其實董建華都幾好吖，你話件事係幾不堪」。民生福利、政制改革沒有寸進，梁振英卻厚顏得發表「施政滙報」自吹自擂，「趕佢落台最實際」。<br>但即使再「谷氣」，Barry堅持和平抗爭，「政府其實就係想你班人嬲，谷到忍唔住出拳頭，佢咪名正言順打壓你」。<br>民主路難行，幸近年不少港人醒覺，打破沉默，社會氣氛轉變令他鼓舞，「社運就係要推動腐敗嘅政府腐敗得更快，快啲倒台」。垂死掙扎的政府必定「加大力度」打壓社運，但越是打壓，越要挺身，他說：「民主終會戰勝歸來。」</p></body></html>