<html><header><meta charset="utf-8"><title>【香港人的聲音】周諾恆：遊行是入門初階</title></header><body><h1>【香港人的聲音】<br>周諾恆：遊行是入門初階</h1><p>四年前以高登巴打身份發起7.1絕食的周諾恆，應該想不到自己出道的平台會被消音，當年因兩度絕食嶄露頭角的他，經歷FM101的行動者歲月、受聘議員辦事處接觸街坊，今年7.1將未能參與遊行，原因是要擺街站。他直言過往亦有「遊行無用」的想法，如今覺得7.1是巿民參與遊行的「入門初階」，「有人話去六四冇用、7.1行一行冇用，如果割裂地睇，絕大部份抗議都係冇用㗎，但7.1可凝聚到啲人，畀巿民參與到嘅大型入門活動」。</p><p><br>由個體戶轉營為組織者的Jaco指7.1遊行的好處是門檻低，「唔再係向政府哀求啲乜嘢，而係畀其他香港人睇到，我哋仲有不滿，唔去7.1絕對冇所謂，但其他時候你做啲乜嘢先？淨係批評、乜嘢都唔做係冇用」。<br>如他自己一樣，社會參與不能永遠停留在「BB班」，最理想的狀況是全民覺醒，各人在日常生活中表達訴求，「希望啲巿民除咗遊行之外，慢慢可以參與組織工作、論述工作，或者法律風險高嘅行動」。</p></body></html>