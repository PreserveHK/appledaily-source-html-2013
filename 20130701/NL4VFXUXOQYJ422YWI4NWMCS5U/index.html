<html><header><meta charset="utf-8"><title>【股佬篇】港股只有中國因素</title></header><body><h1>【股佬篇】<br>港股只有中國因素</h1><p>「以前唔會有中國因素，但呢十年就只有中國因素。」在金融界打滾近40年，人稱陸叔的獨立股評人陳永陸，回憶03年至今在股票分析上的巨變時，拋下這句話。陸叔表示，50萬人上街一役，促使中央「送禮」安撫民怨，亦因而觸發內地資金湧港，顛覆股樓，變成「同國內經濟一齊呼吸」；至於新領導班子施政的影響，他則表示「已經冇期望。」</p><p>對梁振英失去期望</p><p>陸叔稱，03年時沙士一役，他仍堅持工作上一切如常，印象最深刻的是雖然香港在6月才在疫區名單中除名，但大市早在4月尾已見底，「股票市場就係咁，要講氣氛，當時嘅氣氛唔容許去叫見底」，惟及至當年7.1大遊行後中央開始出手後，才敢「發放正能量」。<br>2003年一場沙士再加上惡法風雨，最終引爆民怨。從來沒有遊行過的陸叔，談到至今十年對三任政府的看法時，則表示沒有特定立場，「邊個時間邊個去做，都有辣有唔辣，董特首喺最差嘅時候落台，曾特首喺中央出手時上台，自然攞得最多功勞」；但曾公開支持梁振英的陸叔，現時態度則見轉變，「我本來對佢係有期望，可惜佢上任後就發生僭建問題，所謂『一子錯，滿盤皆落索』，客觀環境已經令佢做唔到嘢，呢個係好不幸。」<br>不想多談政治的陸叔重申，過去十年投資市場最關鍵因素其實不在於施政，而是瘋狂淹至的內地資金，雖然市場經歷狂牛，惟這十年贏錢卻非必然，唯一肯定的好處是北水推高成交後，市場投機心態已不如往年。</p><p>【經紀篇】<br>
現時搵食難過沙士</p><p>「現時收入比當年少一半！」經紀陸小姐對比10年前後市況，不禁嘆一口氣。於2003年加入證券行業的她，雖然剛巧遇上沙士爆發，但卻認為現時行業競爭大，加上市況難測，搵食艱難程度遠超10年前。<br>2003年時，網上股票買賣仍未十分普及，客戶主要還是直接致電經紀落盤，她表示，當時透過電話及網上落盤的比例為九比一，現時卻剛好調轉，九成客仔自行上網落盤。</p><p>網上落盤影響收入</p><p>雖然最低佣金制同年已取消，但陸小姐直言，競爭未算白熱化，加上設有底薪，整體收入依然可觀，現時經紀行之間卻出現打崩頭情況，「你睇𠵱家，全部幾蚊（佣金）可以做一單trade。」此外，銀行近年亦加入搶客戰，令本已激烈的競爭更嚴峻。<br>除收入減少外，人情味亦逐漸轉淡，這與延長交易時間不無關係。由於以前午市有兩小時休息，陸小姐通常會與客戶食飯打好關係，聯絡感情。兩年前開始，午市休息縮短至1.5小時，到現時只剩下1小時，見客時間自然減少。陸小姐苦笑，交易時間延長，令工作更費神，更容易疲累，「遇上市況沉悶，個指數就好似死人嘅心電圖咁，郁都唔郁。」反觀從前，由於交易時間短，客戶落盤相對爽手，節奏更明快，時間亦過得較快。<br>總結過去10年，雖然工作時間及待遇較以前差，但現時資訊發達，吸收訊息渠道多，散戶投資智慧肯定較以前高。「（散戶）冇以前咁盲舂舂。」展望未來，陸小姐坦言，在電腦程式盤越見普遍下，個市只會更加難玩。</p><p>【散戶篇】<br>
大市走勢日益波動</p><p>「𠵱家已經冇以前大牛市一口氣炒上呢支歌仔唱。」股齡超過30年的蘇先生坦言，對沖基金與日俱增，加上程式買賣盤越來越多，今時今日股市走勢明顯較以往波動，上上落落變成家常便飯。<br>蘇先生憶述當年沙士時，港股熊市屬一口氣回落格局，2007年港股大牛市亦是乘勢衝上。然而，近年港股卻只見大型波幅市，似乎是有影響力人士在一定範圍操控着。</p><p>莊家背後操控明顯</p><p>他舉例說︰「好似最近美國GDP增長遜預期，所以退市機會減低，刺激股市上升，但其實理由十分牽強，因為經濟差同一時間會拖住股市。」<br>他直指以往雖有這現象，但肯定沒有現在那麼明顯。「散戶炒股好似坐𨋢咁，莊家就喺背後做揸𨋢人。」<br>隨着科技進步，落盤由十年前多用電話，到現時已經全部電腦化，蘇先生笑指，開市時間或收市前最後幾分鐘，往往是最繁忙的時間，上網落盤可避免以往電話「jam」線問題，現時透過手機，逛街或在茶餐廳也可以落盤，方便之餘，卻又是大市變得更飄忽的元凶之一。<br>對於交易時間延長，蘇先生無奈表示，這是交易所決定，做散戶唯有接受遊戲規則。「當面對市況沉悶時，咪玩吓手機、睇吓報紙囉，盡量保持輕鬆，唔好咁大壓力。」<br>衍生工具方面，蘇先生坦言現時甚少染指窩輪，稱現時窩輪買賣差價較以前闊，並不易玩，「窩輪商都要賺錢，入場如同與虎謀皮！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>