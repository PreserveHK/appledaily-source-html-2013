<html><header><meta charset="utf-8"><title>㷫回歸 - 鄧達智</title></header><body><h1>㷫回歸 - 鄧達智</h1><p>回歸本來一回喜慶，香港個案反而負面，惹人思索，未免唏噓！<br>第一任：萬事起頭難，仍可抵賴一切前朝留下蘇州屎，乜都唔關新人事！<br>第二任：計時炸彈英人埋下，邊度拆得咁快？特區政府得藉口大條道理，呻無奈怨如何埋單，大嗱嗱七年2555日浪費晒，都唔關佢地事！<br>第三任：在下刻意努力不怨天莫尤人，還勸告旁人：人家未上台便辱罵不止，如何將事情做好？甫上台，小事一兩單，全世界沒完沒了叫人家下台。<br>不斷挑撥元素，壞自己形象，受害？不都是香港並香港人！時勢未至一人一票普選，邊認命邊爭取，政治現實不易改，客觀點讓小圈子人選得點時間機會先埋首工作，再作評估，期望裨益大衆得個緩衝期；或許迴環有餘地，總比弄到今天厭惡爭執不斷好；家和萬事興，打罵下去，不要說財神，外來投資……連自己港人也心思下一波移民！<br>以為自己夠客觀，埋怨別人過激，誰知6月25日，看CY上任快一年，春風滿面感覺非常良好地發表施政報告，洋洋灑灑7000字，沾沾自喜洋溢一片掂咗畫面，着實不是味兒。他如何叫自己不自滿？如此田地何得以自滿？<br>無論從那個角度去審視，香港今天已去到頗叫人擔心地步，例如：中小企，便是其中一個重災區；過去最重要民生賴以支持的基礎，已面對極嚴峻地步，租金無良，職員不單難找，能力比過去低落……遍地大學，學位學士比洗碗阿嬸還要多許多！無特別專長，英文半桶水的學士們要求2、3萬元月薪。問他們能力在啥？根本不耐煩答應，態度如非家中糧草充沛，便是政府大條道理養我綜援侍候，幫閣下打工純因無聊，何須答應？<br>前景不樂觀，毫無活力生氣，工作種類愈來愈窄，過去老本愈吃愈虧。曾經光芒四射，任勞任怨，一飛沖天靠自己的香港品格漸次淡出，回歸落得如此慘淡，何必慶祝？<br>㷫祝；更接近！</p></body></html>