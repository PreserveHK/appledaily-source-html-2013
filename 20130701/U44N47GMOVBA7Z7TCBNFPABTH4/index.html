<html><header><meta charset="utf-8"><title>吳靄儀堅持唔行肯定冇民主</title></header><body><h1>吳靄儀堅持<br>唔行肯定冇民主</h1><p>過去一年，大家辛苦了，跨了區的學童忙着返回、買了酒店房的忙着被以和為貴、賺了的血汗錢忙着交給地產商、曾經的樂土忙着侍奉自由人。今時今日活在香港，人人顛沛流離，吾家只能落在7.1街頭，那兒有熟悉的汗臭、不滅的民主訴求，相看照面，是香港人不死的臉。來，走下去，希望就在前頭，腳步撥開雲霧，就是香港人的黎明。<br>記者：張嘉雯　呂麗嬋　陳雪玲　袁樂婷</p><p>忐忑的一天開始，東起維園，西至舊立法會，是人民與強權對決的戰場，明知開大開小，最後贏的始終是莊家，但公民黨創黨成員吳靄儀認為，離開賭枱並不是上算，在她眼中，7.1上街再不是人數多寡、實際效果的問題，而是香港人堅持民主的標誌，「堅持未必可以得到成果，但出嚟行表示我哋仲堅持，唔行就肯定冇民主」。<br>翻看當年的《A45報》，吳靄儀感觸良多，「03年大遊行之後得到好大鼓舞，民意好清晰，我哋成立45條關注組，諗住由容易做起，講行政長官選舉辦法」。說着她苦笑，「事實證明，以為容易嘅嘢都咁難」。<br>自05年開始，這位前任法律界立法會議員感到前路越來越難走，樂觀想法被靠攏中央的曾蔭權、遊花園政改方案消磨殆盡，「到𠵱家西環治港，頴爛塊面，好露骨，搞搞吓連成個普選意義都改埋」。<br>與03年相比，她認為現時民怨更深，巿民更看不到將來，「03年嘅時候民情好積極、好有信心，𠵱家唔止通脹高企、冇屋住，而且職業穩定性低，好多嘢唔穩定，最慘係後生仔覺得自己冇前途，以前佢哋唔會覺得食唔起、住唔起，但𠵱家佢哋連棲身地方都冇」。</p><p>中央最怕公民社會</p><p>「香港人俾個包袱壓到好沉，對一國兩制嘅失望絕對好多」。立法會逢投必輸，行政機關不顧巿民利益，結果法庭成為人民的重要希望，「但特區政府視法治如無物，滿口法律，但全無法治精神，開口埋口依法辦事，同大陸同一口徑，以為法治就等於拉人，邊個唔啱拉邊個就係法治」。她批評政府把法律視為打擊異見者的工具，示威者判刑越來越重，是顛覆法治。<br>社會敗壞至此，7.1遊行仍然有用嗎？「呢個唔係有用冇用嘅問題，而係我哋堅持民主嘅標誌，堅持未必可以得到成果，但出嚟行表示我哋仲堅持，唔行就肯定冇民主；好似六四咁，係咪應該放棄呢？唔好畀人睇低我哋，喺遊行裏面我哋得到好多鼓勵，好多見開嘅人，仍然見到佢哋，好多新人、年輕人薪火相傳」。<br>她解釋，每年7.1前親北京團體都有很多小動作，今年更加設商舖優惠、超級維穩show，反映中央其實非常在意，「佢哋怕嘅唔係立法會，怕嘅唔係政黨，最怕係公民社會」。</p><p>透過蘋果互動徵集的口號</p><p>Sam Yiu：出賣港人爛特首　搞到市民冇氣唞<br><br>Gary Wong：民主路一開　好事自然來<br><br>Noel Chu：佔領中環　帶領中華<br><br>Alcuin T K Lai：不要思歪　普選最佳<br><br>Kam Foon Wong：新聞言論自由港　不做政府潤喉糖！<br><br>Alison Lee：自由民主要守護　七一上街不待斃<br><br>黃耀輝：今年7.1不站出來　明年7.1站不出來<br><br>Luke Kwong：笑騎騎　放毒蛇　信狼英　實輸清<br><br>Adam Cheung：外拒共匪　內除港奸　復我中華　還我河山<br><br>Eric Leung：出得嚟行　你預咗要還　出得嚟中環　你就要行<br><br>Tze Kin Chau：梁振英　滾！<br><br>Ringo Li：狼英689　快啲趕佢走<br><br>Frankie Cheung：趕走梁振英　家和萬事興！<br>以上口號為《蘋果》讀者在網上提供<br></p><p>蘋果互動</p><p>【今年7.1，有咩理由令你上街？（首六位）】<br>爭取真普選：518票<br><br>要梁振英下台：434票<br><br>不滿政府垃圾施政：267票<br><br>抵制建制派購物優惠，上街不消費：142票<br><br>我只係搵唔到一個合理理由唔上街：101票<br><br>捍衞言論自由：99票<br>上述為25/6/2013中午12:01至30/6/2013晚上10:30《蘋果互動》投票結果；共2,143人投票（共39個選項）<br><br>【你估今年有幾多人7.1上街？】<br>少過10萬人：25票<br>10-20萬人：25票<br>20-30萬人：30票<br>30-40萬人：61票<br>40-50萬人或以上：679票<br>上述為24/6/2013晚上9:23至30/6/2013晚上10:30《蘋果互動》結果；共820人投票<br><br> http://www.facebook.com/AppleDailyExchange </p><p>【7.1上街】毋懼打壓　打機消氣<br>近年警方經常粗暴對待示威者，輕則熊抱兼抬人，重則出動胡椒噴霧「喪噴」示威者。但港人追求民主無畏無懼，點會輕易屈服？即玩《七一的進擊》和《Don't BIG Me》兩個小遊戲，大家一齊消消氣。<br>網頁遊戲：七一的進擊： http://bit.ly/71defend <br>手機遊戲：Don't BIG Me： http://bit.ly/Dontbigme </p></body></html>