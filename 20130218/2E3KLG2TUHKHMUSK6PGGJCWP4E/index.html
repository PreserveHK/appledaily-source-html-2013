<html><header><meta charset="utf-8"><title>娜姐出書露半球　Avis晒肌贈興</title></header><body><h1>娜姐出書露半球　Avis晒肌贈興</h1><p>轉型當才女的周秀娜昨日為首本抒情文集舉行簽名會，雖然她聲稱新書字多過相，但身為宅男女神當然要照顧一眾fans，書中有多張未曝光的娜姐半裸露半球相。娜姐前男友Avis昨日跟舊愛似仍心有靈犀，在社交網站貼出半裸照，為舊愛出書贈興。<br><br>周秀娜昨日穿上綠色高衩長裙到九龍灣出席新書簽名會，由於是首次推出抒情文集，故她坦言有點緊張，但不擔心書中會有錯別字：「因為公司都知我唔係才女，我係半講半寫下完成，公司同出版社都搵咗人幫我校對。」<br>娜姐曾指會在書中爆料，問到可有數臭前男友陳偉成（Avis）？她說：「本書係工作中嘅空檔寫，大概寫咗半年，因為冇咩時間，所以本書都係講工作為主。」雖然沒有提及Avis，但娜姐指書中會大談其愛情觀，曾抽離不了的電影角色：「好似《婚前試愛》咁，會覺得兩個人點去維繫一段感情，同愛情嘅陰暗面。」</p><p>自認好花心</p><p>娜姐跟羅仲謙曾因拍《婚》片傳緋聞，如此說來豈不是承認當年曾戀謙仔？娜姐即說：「我曾經愛上過好多人！我好花心，最愛當然係星爺同志偉哥啦！」除了有娜姐的文字外，書中有多張娜姐半裸露背、露半球相，相當性感，相信宅男fans絕對不會失望。剛巧在農曆年跟家人出埠度假的Avis，昨日亦貼出一張半裸曬太陽的相片，跟娜姐依然心有靈犀為她贈興。</p><p>怕激嬲豬迷</p><p>自宣佈回復單身後，娜姐不乏追求者，繼內地靚仔富二代邀約去小島過情人節後，日前又傳出她與羅志祥（小豬）因合演新《西遊．降魔篇》撻着，出入對方酒店，娜姐聞言笑說：「係啊，我去咗西遊，其實當日我係去搵個女性朋友，佢啲fans唔使擔心，我知佢係邊個，我對佢都係fans心態。」問到娜姐現時的擇偶條件是否要專一？她即指專一與否沒有所謂，最重要是對方能忍受自己沒太多時間陪他。<br>採訪：譚倩宜<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>