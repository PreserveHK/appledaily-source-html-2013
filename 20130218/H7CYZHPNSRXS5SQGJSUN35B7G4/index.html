<html><header><meta charset="utf-8"><title>何倍倩陀孖胎<br>蛇腰冇羔</title></header><body><h1>何倍倩陀孖胎<br>蛇腰冇羔</h1><p>何倍倩與丈夫、恒生銀行後人何乃斌已育有一子，早前宣佈再度成功造人，今次懷有一對龍鳳蛇BB，已五個月身孕的何倍倩，身形依然弗到漏，只肥肚不肥身，早前她到徐子淇好友陳君宜的studio揀衫，誓要做一個好fashion的靚媽。<br></p><p>恒生新抱何倍倩與陳君宜（Qinnie）一向老友鬼鬼，兩人不時一起研究扮靚，已懷五個月龍鳳蛇B的何倍倩早前特意到Qinnie的studio揀衫，要型又靚，何倍倩說：「其實好多時我揀咗衫，都唔知戴乜飾物、襯乜袋先最好，Qinnie就畀好多意見我。最鍾意桃紅色，新正頭一定要有紅色。」<br></p><p>注意質料</p><p>何倍倩認為大肚婆最緊要注意衣服的質料：「大肚時肚皮脹大，皮膚會好痕同敏感，我成日見到啲孕婦頴個肚皮，其實每日都要搽修護產品，千祈唔好等個肚大先搽，到時就冇咁有效去妊娠紋。」何倍倩已有一子，提起三歲兒子，一臉幸福，她說：「新年前阿仔見我包利是，雖然佢只得三歲，但都識得乜嘢叫利是，佢睇到我入利是，問我點解入面冇錢。」<br>搞美容生意的何倍倩腹大便便，遭老公勒令停工安胎，但她之前才在美國比華利山開設二千呎店舖，當然放不下工作，她說：「每日我都用電話偷偷哋覆email，老公以為我同人whatsapp。」<br></p><p>Qinnie斷腳</p><p>此外，Qinnie與丈夫、玩具城董事鄭躬明新春到了日本滑雪，卻不慎弄斷右腳兼打石膏，要坐住輪騎四圍去。而她趁新年入廚，親手炮製蘿蔔糕給丈夫吃，又未獲丈夫欣賞更狠評難食，Qinnie認真蛇年不順。<br>採訪：盧妹  <br>攝影：陳慧安<br>化妝、髮型：Kayte Fung</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>