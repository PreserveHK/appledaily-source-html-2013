<html><header><meta charset="utf-8"><title>樓市成交少　中小行變陣<br>淡出樓按　富邦谷私貸</title></header><body><h1>樓市成交少　中小行變陣<br>淡出樓按　富邦谷私貸</h1><p>【專訪】<br><br>政府連番出招，樓價不跌反急升，成交則因業主惜盤而大跌，令銀行按揭生意難做，而客戶基礎較窄的中小型銀行影響較大，其中富邦更棄攻樓按，轉戰風險較高的私人貸款業務。據悉，其他中小行如大新銀行（2356）亦有類似舉措，私貸市場勢成中小行血戰場地。　<br>記者：關穎欣　董曉沂</p><p>住宅成交由2010年11月政府推出額外印花稅（SSD）前，月均逾萬宗跌至近月約7,000宗，施政報告出台後，成交量曾現反彈，惟富邦香港消費金融部主管兼高級副總裁谷祖明相信，反彈不會維持長時間，去年政府辣招的影響將逐漸顯現，「以前個巿係炒家主導，𠵱家就係用家，唔會日日都有買家入巿。」他預計，今年按揭貸款量將少於去年，「做生意會辛苦啲。」（詳見另文）</p><p>第一炮搶結餘轉戶客</p><p>面對樓按難做，中小型銀行亦難跟大行爭一日之長短，谷祖明透露，富邦要集中火力搶攻私貸市場，第一炮為加大利潤率最高的結餘轉戶業務，「我哋過往保守啲，街外做18至21倍（貸款額對比月薪），我哋之前只做14倍。」今個月起，富邦的貸款額亦會由月薪14倍提升至21倍，「唔係話勁過人，但起碼同巿場睇齊。」<br>所謂結餘轉戶，即將不同貸款整合到一個戶口，銀行會給予利息優惠予還款人，風險為還款人未能清還債務，市場上息率平均為18厘至19厘。<br>對於私貸風險，谷祖明亦直認較高，「私貸始終有風險，始終按揭有層樓，個客唔會走佬。」他續稱，結餘轉戶業務屬中風險業務，但有關產品已推出多年，亦受客戶歡迎，「睇番壞賬都唔係咁差。」谷祖明又透露，該行去年整體個人貸款業務有雙位數增長，當中按揭業務約錄得10%增長，私人貸款增長則「平平穩穩」。他估計，今年兩業務表現將倒轉，富邦今年私貸增長目標達雙位數。</p><p>大新亦力谷私貸業務</p><p>富邦亦將加大信用卡推廣，去年5月該行開始提供台灣旅行優惠，其後半年信用卡在台灣簽賬額較前年同期增長60%；該批信用卡在港簽賬額亦大增70%。他指今年會增加旅遊優惠，預計今年信用卡簽賬額亦會有雙位數增長。<br>大新銀行（2356）零售銀行產品及巿務部主管鄧子健亦表示，該行一直力谷私貸業務，更視該業務為「重鎚」。惟他指出，結餘轉戶業務風險較高，「睇番成本，結餘轉戶利息相對會收番高啲，不過又冇信用卡啲息咁高。」</p></body></html>