<html><header><meta charset="utf-8"><title>劉愷威又晒恩愛</title></header><body><h1>劉愷威又晒恩愛</h1><p>【北京】劉愷威同楊冪拍拖唔經唔覺已經一年，佢哋之前喺微博互貼慶祝戀愛一周年，唔少粉絲都送上祝福。事實上佢哋公開戀情之後就形影不離，元旦之前幾日佢哋又一齊出現北京機場。劉愷威戴住黑色棒球帽同楊冪十指緊扣行去攞行李，劉愷威自己一個搬行李跟住上咗架私家車離開，之後去到東四環嘅一家高級餐廳食飯，食足兩個鐘後就返咗楊冪嘅屋企。<br>撰文：李森</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>