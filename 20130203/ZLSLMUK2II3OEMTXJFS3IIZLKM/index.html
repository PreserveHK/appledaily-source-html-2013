<html><header><meta charset="utf-8"><title>西甲大勢：<br>馬拉加早場「薩」氣大 - 咖喱</title></header><body><h1>西甲大勢：<br>馬拉加早場「薩」氣大 - 咖喱</h1><p>西甲早場，馬拉加坐鎮主場，迎戰薩拉戈薩。雖然馬拉加陷於財困，今季不斷放賣球員，但慶幸一直都沒有嚴重的傷兵問題，成績平穩；至於薩拉戈薩最近前線啞火，連續5場比賽冇波入，相信今場都難以抵擋馬拉加。除了熱捧主W，今仗不妨直取馬拉加[-1]「主勝」！（球賽編號：星期日2；now632台今日7:00pm直播）<br>馬拉加在歇冬後的賽程都幾難踢，包括聯賽及盃賽，他們要3鬥巴塞隆拿，所以近況看似麻麻，但經歷死亡賽程後，他們上場反底，作客3:2擊敗馬略卡，取得歇冬後首場聯賽勝仗。馬拉加在轉會市場關閉前放走左閘蒙利爾，而且中堅迪米捷利斯今仗停賽，但球隊暫時只得巴迪斯達一名傷兵，料有足夠兵源作替補。此外，薩拉戈薩近5仗2和3負，場場都沒有入球；其中3場敗仗都來自作客，至少輸兩球。</p><p>馬體會可「主勝」貝迪斯</p><p>另一場西甲，馬德里體育會主場對貝迪斯（球賽編號：星期日35；now632台明日4:00am直播），宜捧馬體會[-1]「主勝」。馬體會射手法卡奧已經在上周五復操，但狀態未必太好，今仗可能繼續避戰，但馬體會今季主場各項賽事全勝，氣勢強勁，相信可以輕鬆贏波。<br>至於西維爾對華歷簡奴（球賽編號：星期日25；now632台今日11:59pm直播），就看好主場兩連勝的西維爾可以再贏多場，可捧主W！</p></body></html>