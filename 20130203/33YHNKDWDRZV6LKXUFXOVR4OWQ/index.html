<html><header><meta charset="utf-8"><title>丹爺攰到唞唞</title></header><body><h1>丹爺攰到唞唞</h1><p>【中環】甄子丹喺新片《3D冰封俠》身兼演員同動作指導兩職，噚日凌晨佢現身中環街頭指導一班演員拍打鬧場面，丹爺要求好嚴格，演員手、腳有少少唔自然都要求再拍過，仲不停埋攝錄機前睇回帶，似乎忙過做演員，佢之後坐喺樓梯休息。而聲稱已撤資嘅蕭定一都有嚟探班，見佢同丹爺打招呼兼傾咗幾句，現場仲有個阿姐幫阿一按頭同肩膊，真係識嘆。<br>採訪、攝影：楊浩然、吳耀輝、黃曉程</p></body></html>