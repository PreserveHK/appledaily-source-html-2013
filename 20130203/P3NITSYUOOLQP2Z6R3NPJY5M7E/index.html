<html><header><meta charset="utf-8"><title>童愛玲素顏買衫</title></header><body><h1>童愛玲素顏買衫</h1><p>【銅鑼灣】新春假期好快就到，唔少人計劃一家大細到外地旅行度假，童愛玲前日單拖喺銅鑼灣出現，戴上黑超同着上長靴一身星味打扮，佢之後除咗黑超，到咗間專買保暖衣嘅店舖，專係睇一啲厚衫同保暖內衣，估計佢哋一家嚟緊去寒冷地方度假，所以要買定厚衫。當童愛玲見記者影相即戴番黑超，匆匆畀錢走人。其實童愛玲冇化妝都唔差，唔使走得咁急喎！<br>採訪、攝影：梁繼光</p></body></html>