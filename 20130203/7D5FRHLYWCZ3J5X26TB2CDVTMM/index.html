<html><header><meta charset="utf-8"><title>免費派奶粉　誘家長轉牌子</title></header><body><h1>免費派奶粉　誘家長轉牌子</h1><p>【一試無妨】<br>撲奶粉已成港爸、港媽噩夢，昨有新進軍本港市場的奶粉商免費派發300罐奶粉，吸引逾百名父母拖兒帶女排隊輪候。港媽王太與4名家人排隊，她指近日無法購買嬰兒慣常食用的奶粉，決定轉用較少人爭的牌子。港媽呂太一家四口排隊，她指加強走水貨罰款才能解決走水貨問題，「罰到佢哋自己覺得皮費唔夠畀，佢就唔會咁狼。」<br>排頭位的王太一家五口昨早上9時開始排隊，直至下午2時奶粉商「澳兒佳」正式派發奶粉，她身後已有逾百名市民輪候。王太指幼女4個月大，一直食用美素佳兒奶粉，但近日無法再購到該牌子，故決定轉新奶粉。她坦言對轉奶粉仍有疑慮，「轉用試吓啱唔啱食囉，都有啲擔心，啱食就幫佢轉呢隻牌子。」<br>呂太一家順利領取4罐奶粉，更即場購入4罐，連同家中儲存3罐奶粉，暫足夠應付需要。<br>她苦笑指無力再撲奶粉，希望轉用其他供應充足的牌子。呂太希望政府加重走水貨罰款，阻嚇走水貨活動。<br>《蘋果》記者</p></body></html>