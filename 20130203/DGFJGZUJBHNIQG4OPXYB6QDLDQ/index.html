<html><header><meta charset="utf-8"><title>翠華加價　奶油豬$10個勁升25%</title></header><body><h1>翠華加價　奶油豬$10個勁升25%</h1><p>【記者蔡朗清、譚靜雯報道】踏入新一年，食肆掀加風，繼麥當勞、大家樂及美心等多間大型連鎖快餐店加價後，去年底上巿的翠華餐廳前日起全線加價，平均加幅約3%。但有心水清的熟客踢爆翠華個別食品加幅遠超平均價，早餐由28元加至30元，加幅7%；在早餐時段售賣的奶油豬更由8元加至10元，幅度達25%。</p><p>被質疑上市後整靚盤數</p><p>長期光顧翠華的熟客JJ表示，過去三個月每日均到翠華食早餐，前日光顧翠華，赫然發現翠華全線食品加價，但未有貼出通告通知客人，「我一向食開嘅早餐A、早餐B嘅套餐，由原本賣28元，加到30元，加幅約7%，常餐原本約30多元，𠵱家加至40元。最谷氣係早餐時段原本奶油豬最抵食，賣8元，𠵱家加至10元，加幅達25%，加幅咁大唔合理。」他說人工加幅追不及餐飲的加幅，打工仔負擔極重，「上巿後冇幾耐就加價，梗係想整靚盤數」。翠華周五收市價3.2元。<br>記者昨到翠華銅鑼灣的分店視察，發現已換上加價後的新餐牌，如菠蘿油餐已經由24元加至25元。有員工透露，因為食材價格上升，平均每樣食品都要加最少1至2元。<br>在銅鑼灣工作的張小姐稱，翠華加價後會選擇到其他餐廳用膳，或自攜飯盒上班，「加價覺得貴咗，食一餐lunch加埋嘢飲要60、70蚊都算貴，會去第二度食」。她又稱，由於在銅鑼灣區工作，每日午餐開支很大，「其他區食個飯可能只要30、40蚊，但喺銅鑼灣要成40、50蚊，好無奈」。</p><p>翠華稱因食材租金上升</p><p>翠華發言人回覆本報查詢表示，由於食材租金等持續上升，只好調整餐飲價格，平均加幅約3%。香港現代管理飲食專業協會會長胡珠表示，餐飲業加價受各種因素影響，包括業主加租、加人工，「連清潔劑都加價」，單是食材價格已經按年增加近10%，「食材價錢好飄忽，但有升無跌，好似啲牛肉一年加六次價。香港餐廳啲食物主要靠入口，好被動，食物成本呢幾年漲咗好多，好攞命」。<br>他又稱，餐廳唯一的出路就是將加幅轉嫁給消費者，他旗下大約30間中式酒樓農曆新年後都要加價約2%至3%，「呢啲加唔到多，慢慢矮仔上樓梯等市民接受，你一下加5%就走鬼晒，咁你就慘啦，即刻就死亡」。</p><p>食客意見</p></body></html>