<html><header><meta charset="utf-8"><title>母子檔水客：　<br>
我哋唔係偷唔係搶</title></header><body><h1>母子檔水客：　<br>
我哋唔係偷唔係搶</h1><p>【幫補家計】<br>「政府新措施等同打劫我哋，又唔係偷又唔係搶，使唔使咁？」當了水貨客年多的張女士，與4歲兒子組成嬰兒車「母子檔」運貨過關，每轉賺數十元，以分擔丈夫家庭重擔。面對政府針對水貨客的「辣招」，憶起走水貨的辛酸，她不禁感觸落淚。<br>昨晨10時許，張婦與兒子繼續帶貨，嬰兒車底載滿兩箱奶粉，車身則載其他日用品，孭着可愛小熊背囊的兒子，乖乖地陪伴左右，短短兩小時，她已走了兩轉；至早上12時許，推着五箱物品準備出發的她，在上水火車站外遇上新界北總區重案組探員截查。<br>她大驚哀求：「畀次機會我……」探員喝令：「攞證件出嚟！」張疑太過慌張，只懂說：「畀次機會我。」探員有點不耐煩再喝：「我叫你攞證件出嚟！」其子不滿母親被人呼喝，握實拳頭企圖撲前襲警，幸被張婦及時制止，惟他繼續怒視警員，又用手指作槍射警。<br>其後，探員查證件得知張為港人，隨即放行。張形容政府新政策猶如打劫水貨客一樣，「都係搵餐晏仔，使唔使趕盡殺絕？」<br>她講述走水貨的辛酸經歷，一度感觸落淚。原來，數年前張從內地嫁來香港，丈夫姓陳，收入超過申請公屋上限，只能租屋住，兒子出世後家庭開支大，捉襟見肘，「我喺家鄉生活好艱苦，嚟到香港諗住生活好啲，點知連屋都冇得住。」更禍不單行的是，張婦在家鄉的父母年邁多病，急需金錢醫病。</p><p>帶貨每公斤賺1元
</p><p>她指曾想過打工賺錢，惟學歷不高，只能靠出賣勞力。有水貨集團正需要有小孩的家長，推嬰兒車偷運奶粉，於是朋友介紹她運水貨，她便開始水貨客的生涯。張婦以每公斤一元替人帶貨，一轉賺數十元，一天走數轉：「走水貨腰骨斷，手又損，日曬雨淋好辛苦。」說時不禁心酸拭淚，她續指走水貨是貧苦人士自力更生的方法，希望政府網開一面，不要趕絕她們。<br>《蘋果》記者</p></body></html>