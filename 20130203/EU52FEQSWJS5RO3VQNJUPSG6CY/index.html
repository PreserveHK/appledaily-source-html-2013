<html><header><meta charset="utf-8"><title>小春跣伊健爆有喜</title></header><body><h1>小春跣伊健爆有喜</h1><p>【澳門直擊】昨日幾位人妻及人夫到澳門出席活動，新婚燕爾的鄭伊健例牌否認老婆蒙嘉慧有孕，還大講不文取笑快為人父的陳小春「周詳」，搞到小春鬼咁尷尬。問到幾時輪到伊健做老竇？小春即大報復說：「你又知佢冇，你跣我我跣番你。」<br><br>鄭伊健、陳小春、朱茵、孫耀威及吳宗憲等昨到澳門出席星聚金光大道與星同賽活動，眾人抽籤分組跟參賽者玩遊戲，剛做新郎哥的伊健和準爸爸小春一組，吳宗憲搞鬼大叫：「不公平，一個生小孩一個結婚，喜事連連肯定勝出。」結果伊健那隊贏到五萬元葡幣購物券。<br>小春跟老婆應采兒舊愛孫耀威同場，兩人零交流，小春全程黐實老友伊健，對於登記結婚證書在本報曝光，伊健說：「唔會講幾時註冊，唔會有儀式，亦唔會着婚紗，或者搵個浪漫地方食飯。」有指蒙嘉慧肚凸疑有喜，伊健沒好氣說：「梗有呢啲嘢講，我哋兩個好fit。」</p><p>朱茵唔使撲奶粉
</p><p>至於將為人父的小春，坦言未知BB性別，更笑謂中文名或叫陳皮，問是否恨仔？小春說：「如果第一胎係女可以睇住細佬。」伊健即搭訕大講不文：「咁都諗定，唔怪之得你咁周詳。」令小春十分尷尬。問幾時輪到伊健？小春又搶答：「你又知佢冇，你跣我我跣番你，哈哈！」<br>產後三個多月的朱茵仍未收身，但魔鬼上圍明顯升cup，跳舞時更左搖右擺，晚上行紅地毯，朱茵換爆乳裝倒奶打手印，對於老公黃貫中（Paul）涉嫌於去年立法會選舉日在投票站內拍照，違反選舉條例被捕後獲保釋，朱茵說：「唔好意思，我不便發表任何意見。」問到要否為囡囡撲奶粉？她說：「有奶粉贊助唔擔心，我都要畀錢買尿片，𠵱家全面復工，我坐月坐得好，好快復元。」而Paul昨在微博上載愛女黃鶯新相，並留言：「我的心肝，其實就連一秒都不想與你分開，但工作要緊，當你長大以後你就會明白爸爸了。」<br>採訪：魯萍<br>攝影：黃偉雄</p></body></html>