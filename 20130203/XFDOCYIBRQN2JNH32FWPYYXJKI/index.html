<html><header><meta charset="utf-8"><title>陳奐仁龜速拍拖</title></header><body><h1>陳奐仁龜速拍拖</h1><p>【中環】歌手陳奐仁同老婆噚日凌晨12點幾，喺中環蘭桂坊食完飯之後，十指緊扣沿住威靈頓街行，一邊行一路有傾有講，佢哋嘅速度真係慢得驚人，可以用龜速嚟形容，不過好在條街冇乜人，唔係實俾人鬧。見到陳奐仁含情脈脈望住老婆嘅樣，真係甜到漏，當佢哋用20分鐘行完10分鐘嘅路程去到屋企門口時，陳奐仁仲要輕撫老婆嗰頭，掃一掃佢頭髮至上樓。<br>採訪、攝影：吳耀輝、黃曉程、楊浩賢</p></body></html>