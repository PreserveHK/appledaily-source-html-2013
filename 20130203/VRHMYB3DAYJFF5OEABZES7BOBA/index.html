<html><header><meta charset="utf-8"><title>NBA趣趣地：<br>
獲迪搵占士韋特玩入樽賽</title></header><body><h1>NBA趣趣地：<br>
獲迪搵占士韋特玩入樽賽</h1><p>東岸明星隊隊長、熱火後衞獲迪，上周五放料畀記者，話會揀紐約人後備占士韋特參加今年入樽賽。30歲嘅占士韋特真係冇乜人識，最主要原因係06年出道嘅佢，咁多年都冇隊可以打得多過3季。不過，佢彈跳力極強，而且入樽有爆發力，應該可以令到觀眾大開眼界。</p></body></html>