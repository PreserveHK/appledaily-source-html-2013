<html><header><meta charset="utf-8"><title>炮轟阿叻護主欠修養林嘉華郭鋒通宵拍港視劇</title></header><body><h1>炮轟阿叻護主欠修養<br>林嘉華郭鋒通宵拍港視劇</h1><p>【電視大戰之舌劍唇槍】香港電視未獲發牌，不少劇集被迫停工，加上最近保皇黨在立法會否決引用特權法查免費電視發牌風波，可是港視藝員林嘉華和郭鋒等仍發揮堅毅精神把未完成的劇集《Night Shift》拍好，預計本月內煞科，他們前日傍晚至昨日通宵趕戲。林嘉華先跟劇中扮太太的何紫綸到油麻地拍攝撐枱腳食串燒戲，至前晚11時左右，他跟郭鋒轉場到大埔科學園附近拍攝飛車查案捉賊戲份。<br>對於有網民提出下周二（19日）無綫台慶時熄電視贈興，陳百祥（阿叻）前日在將軍澳電視廣播城跟龔嘉欣等為台慶表演綵排時，他自信爆棚說：「如果可以熄到得番兩、三點（收視），我就跪喺度，一路由將軍澳跪返屋企！」港視藝員郭鋒昨日在電話揶揄阿叻挑機論：「意氣風發咗啲，呢啲係個人修養。」</p><p>沈大師施苦肉計</p><p>林嘉華指阿叻認叻是護主行為：「無綫嗰日開生日會，喺佢立場都需要作出呼籲。阿叻話嘅兩、三點，亞視某程度上都有啦。」港視劇集雖然出街遙遙無期，但製作時都非常認真，林嘉華說：「大家用心拍攝。」郭鋒也說：「劇集係公司資產，冇理由hea咗佢。」林嘉華和郭鋒異口同聲下周二力撐無綫台慶熄電視。</p><p>阮兆祥昨日在電視城綵排敲擊人體，他不想當日觀眾熄電視說：「相信都有好多觀眾等住睇，我嘅責任係做好台慶，唔擔心收視。」龔嘉欣和沈卓盈台慶練花式足球搞到周身瘀，觀眾若選擇熄電視，她們豈非白費心機？龔嘉欣昨說：「唔好熄啦，不過好多嘢我哋控制唔到。」沈卓盈也說：「我哋真係好努力綵排，希望觀眾會收睇同支持。」<br>採訪：黃曉程、徐錦池<br>攝影：李志明、吳耀輝</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>