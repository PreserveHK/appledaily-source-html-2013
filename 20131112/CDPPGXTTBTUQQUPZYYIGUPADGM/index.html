<html><header><meta charset="utf-8"><title>細細粒捧場整喊浩南</title></header><body><h1>細細粒捧場整喊浩南</h1><p>鄭伊健、陳小春、謝天華、錢嘉樂和林曉峰前晚在紅館演出「歲月友情演唱會」尾場，五位「古惑嫂」蒙嘉慧、應采兒、Tina、湯盈盈及康子妮照舊睇足全場，湯盈盈更帶埋囡囡，其他睇騷嘉賓除了佘詩曼和苗僑偉夫婦等外，最令人驚喜是「細細粒」黎姿也來捧場。08年嫁給商人馬廷強後便淡出幕前的黎姿現身時全場起哄，她坐在伊健嫂蒙嘉慧身邊睇足全場，且非常投入，不時手舞足蹈及開懷大笑。</p><p>小春聞叫雞不悅</p><p>「浩南」伊健在台上說：「大家都好興奮，因為好耐冇見黎姿，我哋拍戲識，佢係我第一個演唱會嘉賓，之後上海演唱會佢又救駕做我嘉賓，嗰陣年紀小唔識感激，𠵱家想講好感激佢。」此時林曉峰踢爆伊健想哭，見伊健立刻用手抹一抹眼，場面感人。<br>台上林曉峰又重提《古惑仔》的劇情，他提到小春跟伊健在戲內互摑，皆因小春工作時去了「叫雞」，此話一出，小春即面露不悅說：「你仲講呀？」第二次安哥時，眾人再唱《友情歲月》，嘉樂、天華及林曉峰也除去上衣騷肌，伊健也拉低風褸拉鏈，只有小春拉到上頸，非常「惜肉」！但他又無厘頭扮fans大叫：「梁振英！梁振英！」嘉樂則笑言：「你應該叫羅家英！羅家英！」<br></p><p>其後眾人在慶功宴上接受訪問，伊健大讚黎姿有情有義：「佢可以唔嚟，最後都有嚟睇，起初係林曉峰send訊息問佢，之後YoYo（蒙嘉慧）再約佢食飯傾。」提到惟獨小春於尾段不露肉，嘉樂即笑他：「太太惡晒。」問小春被重提電影角色「叫雞」是否不悅？他再面色一沉說：「我係有少少唔舒服，現場好多小朋友。」<br>採訪：王連連<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>