<html><header><meta charset="utf-8"><title>呂中豪傑：C朗戴綠帽？唔奇噃！</title></header><body><h1>呂中豪傑：<br>C朗戴綠帽？唔奇噃！</h1><p>皇馬球星基斯坦奴朗拿度（C朗）自出道起從未為缺女伴而擔心過，不過喺球壇同情場都呼風喚雨嘅C朗，竟被傳戴綠帽。有指名模女友艾琳娜同經理人日對夜對終於撻着。比起四出比賽嘅葡萄牙隊長，經理人陪住艾琳娜嘅時間當然更多，日久生情都不足為奇。雖然大部份女球迷都超級羨慕球星嘅另一半，亦都好想成為球星親密嘅另一半，但風光背後心酸誰人懂？</p><p>撇除可能要有名模或者女主播嘅條件之外，作為運動員背後嘅可愛女人，個人認為：<br>1.抵得住「有球季冇男友」嘅日子，又要操練又要出征，計計埋埋可能有1/3時間都見唔到面。<br>2.如果另一半係有前途嘅球星，隨時要ready搬遷到世界各地，睇吓咸嫂維多莉亞，西班牙、美國、法國都去勻；當然，睇得出佢都好enjoy「飛」人生活。<br>3.香港女仔弱項：煮飯！至少都要識煮營養餐啩，可能分分鐘仲要陪埋佢度過輕食人生㖭！<br>4.除咗入得廚房，仲要出得廳堂，不時陪球星出席公開活動將變成拍拖節目之一，不單打扮要有taste免被評最差衣着，仲要識social呀，OMG。<br>5.球星都冇私隱冇自由，何況係你？睇吓尼馬幾痛苦就知。<br>6.嘿！仲要擔驚受怕球星偷食呢？需知道更醜嘅球星，都必定有辣妹自動獻身。文：呂晨</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>