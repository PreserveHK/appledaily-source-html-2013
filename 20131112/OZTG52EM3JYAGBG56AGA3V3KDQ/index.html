<html><header><meta charset="utf-8"><title>樂易玲搵馬賽詳談</title></header><body><h1>樂易玲搵馬賽詳談</h1><p>無綫力捧小花馬賽早前爆出與郭可盈前經理人汪子琦在上海咀嘴，有指馬賽被無綫勒令放兩個月大假，昨日無綫高層樂易玲到電視城出席藝員訓練班開學禮，對於馬賽情況，樂易玲說：「呢一兩日會叫佢返嚟傾吓，我冇講照肺，都要傾喇！我覺得有啲嘢喺公眾場所係可以避，始終都係藝人，所做嘅嘢可能對形象有影響，如果我係阿媽都會教仔唔好咁！」</p><p>樂易玲表示馬賽很快現身公開活動，她說：「冇人話要cut佢啲嘢，就算我哋想佢唔做都唔得，係簽咗約！好似今個星期尾定下個星期頭嘅商場活動。年輕人都想要愛情，唔想佢影響工作，要講係要好好地講坦白地講。」汪子琦昨日也更新微博向《愛在星空下》工作人員致歉，因私事令開劇延遲。 <br>採訪、攝影：楊潔雯</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>