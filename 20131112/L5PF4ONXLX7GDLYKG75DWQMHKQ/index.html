<html><header><meta charset="utf-8"><title>網事力場：蒼井空帶頭賀光棍節</title></header><body><h1>網事力場：蒼井空帶頭賀光棍節</h1><p>【群星拱照】噚日係4條1光棍節，亦係李彩華（Rain）、蒼井空同埋劉嘉玲媽咪、熊黛林媽咪嘅生日，30歲嘅Rain化身性感豹女郎同大班親友食飯慶祝，同樣30歲牛一嘅女神蒼井空就喺微博鬼馬認細：「又20歲了！哈哈哈 然後，光棍節快樂！單身怎麼了！單身也挺好呀！」而劉嘉玲亦喺微博祝媽咪生日快樂，認真係孝順女。<br>至於光棍李治廷同余文樂都祝大家光棍節快樂，李治廷戴住粉紅頭巾玩洗面，余文樂擺出一副悶樣相映成趣。八両金仲話做咗13年光棍主角，好想轉做配角囉；而人夫張晉就攞住囡囡相嘅手機鬼馬留言：「要在江湖混，最好是光棍。誰還在江湖上混的，舉手。（我先把手收好）」有11隻手指嘅蔡一智就畫漫畫慶祝。</p><p>至於光棍女陳妍希就上載賣萌相留言：「每一個沒有你的日子，只為了準備更好的姿態，去遇見更棒的你。」甩拖嘅林志玲呼籲大家喺光棍節瘋狂購物單上，將佢嘅年曆加上去；離婚嘅王菲就擺長髮披面相留言：「somewhere in time」；而有愛情滋潤嘅賈曉晨就風騷謂：「兩雙筷子節快樂！我還是喜歡慶祝關於吃的多些！」<br>場主：守庫</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>