<html><header><meta charset="utf-8"><title>心姐怒摑23巴　王浩信變「兜巴信」</title></header><body><h1>心姐怒摑23巴　王浩信變「兜巴信」</h1><p>噚晚集《法外風雲》可以話係「一個『兜巴信』傳奇」嘅誕生，話說呢集講王浩信上去鍾景輝嘅律師樓搞搞震，鍾景輝事後同謝雪心爆晒王浩信啲衰嘢，心姐忍唔住教訓王浩信，連續摑咗王浩信塊面23巴，真係「巴巴有力」，心姐摑完佢塊面，再喺佢身上打咗13下，前後王浩信被打36下，真係令王浩信激變「兜巴信」。<br><br>其實王浩信被摑早有前科，好似上年喺《名媛望族》入面，已經被劉松仁連環怒摑13巴，嗰陣王浩信又係演不孝子角色，有網民就話，無綫塑造嘅角色真係做開有條路呀，好似王浩信咁，俾人摑開嘅就繼續俾人摑；而宣萱次次拍劇都被綁架；石天欣就喺《仁心解碼II》及《巨輪》都有被姦戲份。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>