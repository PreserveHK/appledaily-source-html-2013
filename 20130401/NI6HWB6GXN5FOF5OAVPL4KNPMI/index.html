<html><header><meta charset="utf-8"><title>飛甩超盈　林愛兒拖女</title></header><body><h1>飛甩超盈　林愛兒拖女</h1><p>賭王何鴻燊四房千金何超盈上月上演一幕迷銅記，頭髮蓬鬆、鼻沾白色粉末的她獨自在時代廣場附近迷糊遊蕩，還跌坐地上，事後她解釋因混合減肥藥和退燒藥所致。有指超盈早前搭上林建岳的TB女兒林愛兒，大玩斷背激嬲四太梁安琪。超盈發生迷幻事件後，一直未見林愛兒現身，有傳二人關係決裂。</p><p>本拖手離開</p><p>昨日凌晨1時多，滿臉通紅的林愛兒現身中環蘭桂坊Volar，跟一名低胸女親暱夜蒲，兩女甚至拖手離開。林愛兒看到被偷拍，醒目甩開女伴的手，獨自喪跑，企圖撇甩記者。身穿骷髏頭圖案外套的林愛兒，邊跑邊按着頭上的鴨舌帽，十分狼狽，她在蘭桂坊兜了一圈後，發現記者仍貼身追訪，她只得返回Volar暫避。</p><p>大約15分鐘後，林愛兒帶着兩名凶神惡煞的男子出來，大胸女蹺着其中一名較胖男子，胖男子喝止記者拍照：「影乜啫，冇禮貌。」其友人則出手按着相機鏡頭，帶醉意的林愛兒低聲下氣說：「求吓你哋唔好影，嗰個係我朋友嘅女朋友，唔好影到佢哋，求吓你哋唔好亂咁寫。」林愛兒說完便趁混亂竄走。</p><p>超盈在上海</p><p>據知超盈身在上海，對於林愛兒偕新女夜蒲，超盈昨日短訊回覆：「其實又關我甚麼事，難道每個朋友的事都與我有關？總之朋友的八卦事，我不方便回應。」有傳她跟林愛兒感情有變，超盈只說：「其實成班朋友我哋都識，個女仔同佢個男朋友都好唔想上鏡，希望你哋明白。」<br>採訪、攝影：陳辰、朱志聰、吳耀輝</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>