<html><header><meta charset="utf-8"><title>偉仔笑笑口掃生果</title></header><body><h1>偉仔笑笑口掃生果</h1><p>【跑馬地】梁朝偉前晚9點幾喺跑馬地嘅生果舖出現，之前傳俾佢冷落嘅老婆劉嘉玲唔喺身邊，戴cap帽嘅偉仔變身住家公買生果，佢揀咗好多唔同種類嘅生果，老闆要用兩個細紙箱同膠袋分開裝住，大拿拿買咗二百幾蚊，畀錢時偉仔同老闆夫婦有傾有講，表現得好親民，明顯心情靚靚，冇受夫妻不和傳聞影響，之後老闆仲幫偉仔搬生果上車，偉仔就揸車離去。<br>採訪、攝影：吳耀輝、楊浩賢</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>