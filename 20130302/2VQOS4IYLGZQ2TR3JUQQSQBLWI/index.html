<html><header><meta charset="utf-8"><title>馮仁昭四圍超：<br>G.E.M.個唱Deep到肚臍 - 馮仁昭</title></header><body><h1>馮仁昭四圍超：<br>G.E.M.個唱Deep到肚臍 - 馮仁昭</h1><p>近日是非多多嘅鄧紫棋（G.E.M.）將於下月12至16日喺紅館開演唱會，前晚佢喺灣仔搞個唱記者會，新城司儀Ben形容佢係新天后G.E.M.姐，佢公司就送咗個閃石結他賀個唱成功。</p><p>自嘲不敵甄妮</p><p>好謙咁話：「我係G.E.M.妹，我個人好casual，係有啲誤會，我好易溝通，係溝通上出咗問題，自己都有喺微博做解釋，唔好令人誤會。」G.E.M.話今次個唱開五場，比上次多咗兩場，因為之前演唱會唱到第三場佢已被監製話high過籠，所以佢都驚今次太興奮。<br>G.E.M.亦想喺個唱畀surprise觀眾，會處女下海公開彈結他，被問到男友林宥嘉可有欣賞佢嘅結他造詣？G.E.M.就話冇，又話好聽公司話，所以話唔到事請唔請林宥嘉做嘉賓。歌衫方面，佢自爆已睇咗草圖，有一套係deep到肚臍，佢驚青話：「好擔心如果係跳舞着，點黐膠紙都黐唔到咁多囉！」馮仁昭話甄妮之前都係勁deep V獻唱，G.E.M.話自己未到佢級數。<br>撰文：馮仁昭</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>