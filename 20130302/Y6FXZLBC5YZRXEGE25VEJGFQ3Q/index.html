<html><header><meta charset="utf-8"><title>事業篇：夜總會圓粵曲夢</title></header><body><h1>事業篇：夜總會圓粵曲夢</h1><p>尹光自小喜歡唱歌，由於是富家子，6歲在越南已有機會上台表演，之後來香港至今唱了43年，推出唱片超過一百張，有「廟街王子」封號，他說：「我幾歲開始唱歌，正式計唱咗50幾年，嚟香港後初初諗住做大戲，但有世叔伯話大戲走下坡，我就去跟師傅學時代曲，佢教我唱日文歌，唱到一口泡，我學咗一個月冇學，返去自己研究。」</p><p>聽碟學唱歌
</p><p>當時流行國語歌，尹光買青山、謝雷的唱片自學，後來就在夜總會駐唱，他說：「自己寫簡譜唱新馬師曾首《萬惡淫為首》，好受歡迎，第一個喺夜總會唱粵曲就係我。」尹光那首《Mr. ONE》網上點擊率hit爆，還被亞視改為《GIMME FIVE》，網友嘲為膠歌，尹光說：「根本唱歌唔係你改我我改你，你抄我我抄你，啲人夠話隻歌抄MC Jin，我又唔知，首歌唔係我寫。」而新歌《你老闆》就講80、90年代青年心態，他很多謝唱片老闆張國林，令63歲的他仍有機會出新歌。</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>