<html><header><meta charset="utf-8"><title>無償出頭攞實戰經驗<br>港大法律生義助洗冤</title></header><body><h1>無償出頭攞實戰經驗<br>港大法律生義助洗冤</h1><p>【本報訊】「我唔知點樣多謝佢，無以為報。」商人陳樹雄2010年被控刑毀，審訊中途遭裁判官批評語無倫次，撤銷保釋，將他還柙等候索取精神報告，無辜坐監14日；他其後向香港大學法律系求助，由該院助理教授張達明替他無償「出頭」，最終在高院上訴得直。張表示，該校臨床法律教育中心三年前開始為巿民提供免費法律諮詢服務，遇上特殊情況會義務上庭，今年起人手增加，有望額外處理約30宗個案。<br><br> 記者：張嘉雯</p><p>張達明憶述，接到陳的求助後，師生開始研究案情，認為陳無法在公平、公正的原則下辯護，決定義助，「有啲人未必有錢請律師，成世冇案底，去申請法援覺得佢冇理據，有啲個案被法援拒絕，最後我哋做係成功咗。」</p><p>共處理240個案</p><p>他解釋，有關服務是港大法律學院臨床法律教育課程的一部份，為公眾提供免費法律諮詢，選讀該課程的法律系3至5年班學生以二人為一組，每個學期跟進四至六宗個案，從中吸取實戰經驗。中心由2010年推出服務至今，共處理240宗個案，範圍包括合約及商務法律糾紛、離婚及撫養權問題、僱傭及消費者法律權益、交通意外及工傷賠償、樓宇業權及遺產產權、誹謗、知識產權、刑事及司法覆核等。<br>中心接到巿民求助後，會在數天內安排巿民與學生作約半小時會面，由學生記錄個案背景、情節，以及索取有關文件，學生詳細研究案情後會撰寫報告。兩至三周後，具執業資格的律師會向當事人提供初步法律意見，「有學生嘅研究作為reference，畀出嚟嘅意見就會更有針對性同埋詳盡，保證個意見質素好。」中心會視乎資源及個案內容，為當事人安排法律代表。</p><p>培養學生公益心</p><p>張達明期望學生不單在個案中提升專業技巧，亦可培養服務社會的熱心，「希望佢哋第日出嚟執業，唔會顧住搵錢，可以有公益服務嘅心，真正服務巿民。」有關免費法律諮詢服務，可致電3917 4322查詢。</p></body></html>