<html><header><meta charset="utf-8"><title>惹火實驗</title></header><body><h1>惹火實驗</h1><p>兩個迪士尼出身嘅年輕女星Selena Gomez同雲妮莎夏芝絲（Vanessa Hudgens），近來為咗宣傳新片《Spring Breakers》四圍去，噚日佢哋喺西班牙馬德里一間電視台拍節目，但個節目無厘頭要佢哋做實驗。着到好低胸嘅Selena雖然冇乜睇頭，但係佢喺支巨型試管上面點火時一樣好惹火，火氣猛到出晒煙，嚇到佢同雲妮莎走晒樣！之後佢哋又齊齊用火槍燒㷫粒鋼珠，再放落嚿冰度，全個玩冰火嘅過程佢哋都係口擘擘，扮晒驚咁冧觀眾囉。</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>