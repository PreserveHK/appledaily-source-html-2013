<html><header><meta charset="utf-8"><title>隔牆有耳：<br>包公簽名會　手作鱷魚登場 - 李八方</title></header><body><h1>隔牆有耳：<br>包公簽名會　手作鱷魚登場 - 李八方</h1><p>終審法院非常任法官包致金噚日為其新書Recollections舉行簽名會，吸引咗好多「粉絲」到場，包括匿埋喺包公辦公室多年、由包公以紙糊製作嘅鱷魚Crocky擺設，Crocky不但佔咗書裏一章，仲真係現身簽名會。<br>包公話呀，當正Crocky係朋友，透過漫畫任由佢喺法院遊走。書中披露繪畫Crocky靈感源自終院法官李義。李義一次異議判詞，畫中守候喺法院外嘅Crocky吃掉常作異議判詞嘅包公，正係期待「美味」嘅李官。Crocky好多時又同包官想法一致，例如覺得終院法庭有啲「侷促」，又取笑法官嘅禮儀服飾。</p></body></html>