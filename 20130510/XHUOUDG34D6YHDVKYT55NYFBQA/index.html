<html><header><meta charset="utf-8"><title>隔牆有耳：<br>《頭條》編導醒　成功訪問魯平 - 李八方</title></header><body><h1>隔牆有耳：<br>《頭條》編導醒　成功訪問魯平 - 李八方</h1><p>回歸前曾經係港台節目《頭條新聞》惡搞對象嘅前港澳辦主任魯平，上月竟然接受《頭條》訪問，仲開腔講政改同佔領中環行動。節目編導陳曉君係功臣之一，諗到搵上海宋慶齡基金會幫手約訪。負責去上海訪問魯平嘅另一編導易詠欣就話，魯平健康非常好，訪問地點要行一條長樓梯，「佢嚟到二話不說就話冇問題，健步如飛行上去」。佢話訪問中魯平仲好有火，尤其講起「千古罪人」肥彭特別肉緊。而魯平臨走時都不忘提醒一句：「你們要全面的報道，不要斷章取義。」<br>其實唔係人人都冇隔夜仇㗎，《頭條新聞》今次訪問係為回歸而做，原本都約訪另一金句王陳佐洱，點知就被拒絕。</p></body></html>