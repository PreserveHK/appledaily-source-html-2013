<html><header><meta charset="utf-8"><title>fb遭盜名開戶<br>嘉玲：查緊係邊個</title></header><body><h1>fb遭盜名開戶<br>嘉玲：查緊係邊個</h1><p>【澳門直擊】劉嘉玲昨日穿露肩裙現身澳門新濠天地，為歌舞劇「TABOO色惑」慈善首演揭幕禮擔任嘉賓，曾封金像影后的嘉玲坦言很想演舞台劇，希望最快明年或後年可實現夢想，她說：「我性格好男仔，要我扮男仔都好，角色冇所謂，歌舞劇、話劇、舞台劇都可以，唱歌都得，同邊個合作亦冇所謂。」<br>前晚有署名「劉嘉玲」的用戶在facebook留言分享人生道理：「接受了艱困的遭遇，我們就不會再有任何的損失。因為，『接受』即是最大的收獲（穫）。」原來這個並不是嘉玲的fb，而是被人盜用名字開戶，嘉玲說：「呢個fb其實唔係我，可能係我一個影迷開，我都查緊佢係邊個，不過對方都好友善，知道佢冇惡意，只係轉載我喺微博嘅留言。」</p><p>「俾人利用唔係壞事」</p><p>問到盜用戶口者會否是追求者？嘉玲笑說：「我嘅追求者唔會咁勤力，其實可以有條件俾人利用唔係壞事，只要動機唔係唔好就得。」她表示閒來愛在微博轉載別人的智慧留言，跟大家分享人生及樂觀態度，從失敗中認識自己。</p><p>下周出戰康城</p><p>另外，嘉玲前日才由紐約出席大都會博物館晚宴（MET Ball）返港，下周三又出戰康城為電影《過界》做宣傳，由於《過界》入圍第66屆康城國際電影節「一種關注」單元競賽，而章子怡則擔任評委，問到會否向章子怡拉票？嘉玲強調：「唔會，我哋唔講呢啲！」<br>採訪：張俊銘</p><p>逢周五隨《蘋果日報》附送嘅時尚美容雜誌《add》雖然早已派完；拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ <br></p></body></html>