<html><header><meta charset="utf-8"><title>爛佬鬥潑婦</title></header><body><h1>爛佬鬥潑婦</h1><p>有波叔之稱嘅沙格畢朗高漢（Sacha Baron Cohen），噚日同天娜菲（Tina Fey）、愛美寶娜（Amy Poehler）齊齊喺亞特蘭大拍新片《Anchorman：The Legend Continues》，睇見呢個陣容就知道呢套係笑片，佢哋拍緊嘅一段戲，就係一男兩女大打出手，西裝骨骨嘅波叔唔怕俾人話佢打女人，好狼死咁舉起雙手樁落愛美度，搞到膝頭黐晒泥嘅愛美雙腳朝天。不過，天娜菲仲狼，佢竟然拎鐵筆反擊，認真暴力。呢套戲仲有姬絲頓丹絲（Kirsten Dunst）扮天使企高喺屋頂吹號角㖭。</p><p>逢周五隨《蘋果日報》附送嘅時尚美容雜誌《add》雖然早已派完；拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ <br></p></body></html>