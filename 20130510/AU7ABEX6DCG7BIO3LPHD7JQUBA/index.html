<html><header><meta charset="utf-8"><title>電視撈飯：敖嘉年睇好收視回升</title></header><body><h1>電視撈飯：敖嘉年睇好收視回升</h1><p>俾觀眾鬧爆嘅無綫劇集《神探高倫布》終於進入結局篇，有份主演嘅馬賽同敖嘉年噚日喺新城做訪問，齊齊力撐劇味會越嚟越濃，仲會有好多伏筆，敖嘉年仲興奮咁話：「終於有人讚，唔係全部踩。呢兩集會更科幻，講我點再害更多人，害馬賽中槍、結局我係點死，有信心收視會回升。」而馬賽早前喺《玩嘢王》俾李思捷玩，有指可以喺最尾一集報仇，不過馬賽未諗到點整佢，敖嘉年就話要請思捷嘅緋聞女友出席㖭。</p><p>逢周五隨《蘋果日報》附送嘅時尚美容雜誌《add》雖然早已派完；拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ <br></p></body></html>