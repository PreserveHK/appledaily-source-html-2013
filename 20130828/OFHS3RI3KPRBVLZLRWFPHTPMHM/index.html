<html><header><meta charset="utf-8"><title>專題人物：龍小菌食自己</title></header><body><h1>專題人物：龍小菌食自己</h1><p>從前有隻沒名字的怪物，多麼想有個名字，於是鑽進一位鐵匠的身體，佔用其名，後來慾望不止，索性把鐵匠吃掉，結果又變回沒名字的怪物。（浦澤直樹《怪物》）<br>從前有個小妹妹蔡小茵，因長得胖飽受欺凌，多麼想埋沒名字，索性把自己吃掉，結果得到一個新的名字，上月出自傳《我係龍小菌》。<br>記者：洪藹婷　攝影：胡智堅</p><p>龍小菌近日聲援林慧思老師，又祝梁振英生日快「落」，義正詞嚴，點止歌手咁簡單。原來她身世同樣複雜，「以前我叫蔡小茵！」站在讀過八年、任教過一年的五育中學門口，她首次在鏡頭前承認真身。<br>在自傳找不到蔡小茵三個字，身份證也寫上龍小菌，長埋一個名字一段過去，「我唔係驚蔡小茵有乜嘢唔光彩俾你知道，然後俾你數落，唔係！絕對係因為當初一個信念，希望一方面唔好影響工作（中學教職），唔需要理唱歌嘅到底係乜嘢人」。</p><p>自小遭恥笑　每步嚴密計算</p><p>蔡小茵是個肥妹仔，七歲已重達76磅，肥到在1995年登上《壹週刊》封面，探討痴肥。那時的蔡小茵很純真，問她有甚麼不吃，鬼馬回答：「屎！」今天翻看舊照，她怨氣爆燈地說：「你見到我好肥，你見到我呢啲做sit up好開心……再大個啲我咪就係俾人笑囉！」<br>自傳第二章叫《從奚落中成長，形成樂觀性格》，記錄她第一次參加中學歌唱比賽唱《流年》，那時體重200磅，評判說她：「很有壓台感！」又試過一踏上台還未開聲，台下已騷動：「嘩……地震呀﹗」口聲聲說蔡小茵沒甚麼不光彩，原來介意的一直是自己。<br>後來，蔡小茵失蹤，再後來，龍小菌現身，幪面賣唱。她說，當你有如此經歷，就會有想法，「好想個社會唔係咁」。想當初，她由頭包到落腳，半點肌膚不露，站在街頭唱別人的歌，自己二次創作賦上新詞，或搞笑，或抽水政治議題。<br>她將昔日飽受欺凌的蔡小茵吃進肚裏，變成今日行走江湖的龍小菌，這宗謀殺案本應神不知鬼不覺，但高登仔看不過眼，起底破案，連她2006年會考中文僅獲D，重讀才摘A也被揭發。「我又唔係乜嘢政治人物，我又冇劏房，我又冇醉酒駕駛，點解唔去起應該去起嘅人呢？我只不過係小市民，同大家一樣，冇你哋心目中咁高價值！」<br>她誓神劈願說龍小菌純真有如蔡小茵，脫罩前後真實如一，「任何人都可以係龍小菌，只要願意追夢」。嘴裏說得漂亮，身體卻最誠實，去年4月她在街頭幪面賣唱，6月辭去中學教職，8月與黃金時代娛樂有限公司簽約，成為公司唯一歌手，今年3月提早解約，和經理人邵子風自立門戶，隨即在6月露出真面目，7月加盟英皇補習社，收費比天價導師還要貴……每一步都像經過嚴密計算，這叫純真？<br>她申冤，說補習只為走入課室，不為拜金，銀行戶口其實只得四位數，620元四堂的天價是由補習社決定，但經她同意，「一個高啲嘅價錢，可以隔絕一班追星心態嘅人」。那算不算利用一班粉絲叫高價？「完全冇關係。做補習老師始終一定要教得到，啲學生先會上你堂，如果你教唔到，啲學生一定唔會搵你」。<br>如今的龍小菌還不是靠樣追夢？「嗯，間唔中我會幪吓面」，面目已露，再披面罩有何意思？「冇意思㗎，蜘蛛俠都畀你睇到個樣㗎！超人都會見到㗎！」</p><p>徙置區長大　爸有外遇母湊大</p><p>蔡小茵長於徙置區，小時爸爸有外遇，四姐妹兩個跟父兩個跟母，後來爸爸一聲不響回內地，四姐妹全歸媽媽養。「最痛苦係個個讀緊書未出身，媽咪冇讀過書，做嘅都係清潔、洗碗呢類工作，湊大我哋四個」。生過爸爸的氣，「結果我哋都係成長過嚟」。脫罩前一個月，突然收到爸爸死訊，突然多了兩個弟妹，「人都死咗，有啲乜嘢仇恨，都可以放低」。<br>搵錢養家並無不對，本可大條道理宣之於口，但說到錢字她總是躲避，例如推說不知新書銷量，「最重要係我做緊我想做嘅，無論有錢冇錢，希望喺呢個時間試一試」。<br>她和經理人邵子風四年來日夕相對，明明被拍到十指緊扣，卻矢口否認戀情，並大拋藝人口脗：「希望大家幫我介紹，等我唔使再同經理人傳緋聞。」改名事小，只可惜當年不吃屎的真性情也一去不返，記者問她為何不說真話，「我一路都講緊真說話！」人已被吃，何來真話？<br><br><br>你想爆?幫你爆!<br>熱線電話：2990  7225<br>mailto:Bom@sharpdaily.com.hk<br>WhatsApp：9131 4511</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>