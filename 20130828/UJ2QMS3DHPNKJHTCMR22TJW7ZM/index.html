<html><header><meta charset="utf-8"><title>中環在線：被嘲新晉明燈黃國英寸嘴反駁 - 李華華</title></header><body><h1>中環在線：被嘲新晉明燈<br>黃國英寸嘴反駁 - 李華華</h1><p>豐盛金融資產管理董事黃國英（Alex）早年極力推介嘅中金再生（773），上月俾證監申請清盤；本月光大證券鬧出烏龍盤後，佢又心口掛個勇字走去撈光控（165），結果坐艇。網民近日開始討論，佢係咪新晉「明燈」？<br>俾人話燈，Alex噚日淡定回應，指手上只得60萬股中金再生，平均價6蚊，相對佢個基金約有10億規模，濕濕碎。至於掃光控，佢承認係搏咗啲，但只得1,000萬元貨，𠵱家輸緊4%未入肉，隨時斬䌫。<br>解釋完輸錢嗰啲，佢就拎成績表出嚟，指佢個基金最重倉係facebook，賺緊約一成；噚日勁升一成嘅亞太衛星（1045）佢都有貨，累計賺四成，揚言「淨係呢隻都夠冚中金嗰筆」，仲寸嘴咁話「如果你聽我講又瀨咗嘢嘅話，咁就證明齋聽係唔得，你要幫襯先得㗎嘛！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>