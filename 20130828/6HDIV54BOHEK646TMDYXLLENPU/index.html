<html><header><meta charset="utf-8"><title>政府由「解毒」變「畀毒品」</title></header><body><h1>政府由「解毒」變「畀毒品」</h1><p>【意見分析】<br>綠表居屋價跌一成，部份癲價入市白表客頓變負資產，地產分析員王震宇批評政府幫人變成害人，形容市民在最需要政府幫助「解毒」時，卻仍給予「毒品」，令部份白表客高位接火棒。<br>王震宇表示，過去半年，本港樓市升得最癲就是居屋和300萬元以下的細價樓，因為「辣招」令投資力度轉移到細價樓市場。他續稱，「白居二」不應該推出，直指早前入市白表客已接火棒，「樓市見頂嘅時候，卻去幫人哋上車」，他形容情況是：「毒癮已深，想幫佢解毒癮，你（政府）應該畀美沙酮，唔好搞到毒癮咁深。𠵱家你幫『白居二』上車，豈不是喺佢最需要解癮嘅時候，你仲畀毒品佢！」<br>王震宇認為，樓市短期有阻力，主要是因為美元在未來一段時間會上升，導致香港資產價格有下調的壓力，但對於跌多少，他則無奈道：「唔想估，因為有太多政府嘅政策……當經濟因素分析唔到樓市時，你就無謂去估。以往左右樓市的八成原因是經濟因素，𠵱家八成卻是政治因素。」<br></p><p>「𠵱家最不宜入市」</p><p>另一名地產分析員張一鳴亦認為，「白居二」政策推動人去買樓，「政府有少少好心做壞事」。他指出：「息口會加、供應會來、美金會升，最重要一個風險因素係——政府唔想樓價升。再者，你睇到地產商一手供應越來越多，新供應又來緊，所有元素都話畀你聽，𠵱家係最不宜入市，入咗市嘅話，幫你唔到。每個人都要為自己嘅決定負責。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>