<html><header><meta charset="utf-8"><title>子淇被四叔窒中文差</title></header><body><h1>子淇被四叔窒中文差</h1><p>千億新抱徐子淇昨日與丈夫李家誠出席港大李兆基會議中心銘謝禮，四叔李兆基偕其女兒李佩雯和孫仔李健中、羅康瑞、霍震寰、才女林燕妮均有出席。子淇透露一家五口剛由美國滑雪回港：「兩個女滑雪好叻，囝囝就騎BB馬，畀佢練大膽啲。」<br>子淇大讚港大校園設施新穎，勾起她在英國讀書的回憶，問可會重返校園？她說：「都想，我爸爸58歲啱啱攞咗PhD，都要終身學習。之前同老爺坐車嚟港大時，佢有份講稿，我發現有好多中文字唔識，老爺話我中文渣，我都要同個女一齊學中文同普通話。」<br></p><p>林燕妮撐得住
</p><p>此外，林燕妮近年身體抱恙，她說：「呢三、四年成日俾人劏，之前盲腸炎變腹膜炎，開過兩次刀，甲狀腺有粒好似雞蛋咁大嘅瘤壓住動靜脈，引致肺炎，𠵱家又要忙搬屋。」不過她謂自己撐得住。<br>採訪：林嘉慈<br>攝影：陳順禎</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>