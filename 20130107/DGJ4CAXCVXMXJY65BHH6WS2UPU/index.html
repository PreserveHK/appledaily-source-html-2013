<html><header><meta charset="utf-8"><title>欣宜重口味啜毒</title></header><body><h1>欣宜重口味啜毒</h1><p>賀歲片《2013我愛HK 恭囍發財》下月上映，戲裏面鄭欣宜（左圖）暗戀謝天華，戴咗眼鏡同假髮嘅欣宜似足媽咪沈殿霞，咁啱天華嘅造型有啲鄭少秋影子。劇情講天華中咗黑寡婦蜘蛛毒，嘴唇變孖潤腸，欣宜幫佢啜腳趾吸毒，認真重口味。</p></body></html>