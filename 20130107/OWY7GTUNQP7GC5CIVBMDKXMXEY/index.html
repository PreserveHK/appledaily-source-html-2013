<html><header><meta charset="utf-8"><title>中環在線：<br>馮孝忠古剎吟唐詩 - 李華華</title></header><body><h1>中環在線：<br>馮孝忠古剎吟唐詩 - 李華華</h1><p>虔誠佛教徒恒生銀行（011）執行董事馮孝忠（Andrew），聖誕假去咗千年古城揚州觀光，造訪南北朝時代已建成、清同治年間復修嘅律宗名剎「大明寺」（圖）。<br>Andrew話，李白《送孟浩然之廣陵》詩中描繪嘅意境「故人西辭黃鶴樓，煙花三月下揚州」，親身一遊後，果真體驗到揚州地靈人傑！<br>雖然當地GDP不及鄰近城市，但呢個前國家主席江澤民嘅故鄉別具氣質，Andrew舉例，酒店嘅溫馨提示，每日人手書寫，散發人情味。<br>萌起遊揚州嘅思古幽情，源自有次聽收音機節目，主持人讚揚州舊城保育工作耍家，樓房一律不能高過六層；矗立城內嘅大明寺，昔日住持正是律宗祖師、唐朝高僧鑑真和尚，佢五次東渡扶桑（即日本）傳教，最後喺日本奈良創建唐招提寺。</p></body></html>