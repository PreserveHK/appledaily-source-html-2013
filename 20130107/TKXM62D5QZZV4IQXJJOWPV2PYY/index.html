<html><header><meta charset="utf-8"><title>葉德嫻扮靚迎個唱</title></header><body><h1>葉德嫻扮靚迎個唱</h1><p>【中環】葉德嫻今年3月8日婦女節會喺闊別咗七年嘅紅館，舉行一連三場演唱會，對於再踏呢個大舞台，佢梗係要做好準備，務求以最佳狀態見觀眾。葉德嫻前日就同埋一個口罩男結伴逛中環ifc，佢哋先喺多間名店掃咗幾袋戰利品，跟住再到鞋店，葉德嫻買得好開心，出門口撞到記者都笑笑口打招呼，佢仲話：「大家新年快樂。」<br>採訪、攝影：徐錦池</p></body></html>