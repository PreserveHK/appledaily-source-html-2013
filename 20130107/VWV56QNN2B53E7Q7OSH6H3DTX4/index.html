<html><header><meta charset="utf-8"><title>百佳霸道　封死消防出口　<br>麗晶商場走火道變貨倉　管理處疑包庇</title></header><body><h1>百佳霸道　封死消防出口　<br>麗晶商場走火道變貨倉　管理處疑包庇</h1><p>【本報訊】自本報踢爆超市霸街霸走火通道後，市民紛紛爆料指百佳繼續霸道，其中最離譜是九龍灣麗晶商場內的百佳，不但佔用走火通道囤貨，更封死商場後門，一旦發生火警，後果不堪設想。<br><br>記者：關震海　黃江奇</p><p>「有冇搞錯，連消防通道出口都話係百佳嘅，有冇咁霸道啊？」住在麗晶花園近30年的曾先生不滿，位於商場二樓的百佳超巿內一條走火通道被封死，防煙門後一個約300呎的空間，更公然據為己有作「貨倉」。</p><p>停車場卸貨區亦被侵佔
</p><p>記者從商場後門乘消防𨋢上二樓，發現消防出口的木門被鎖死。記者從木門的小玻璃窗望進去，發現防煙門後的空間變成「貨倉」，內裏不但放有大凍櫃，更堆滿多箱賀年熱門貨品，根本無法經百佳通往商場。最離譜是商場管理處竟在該消防出口張貼告示，列明「升降機大堂的出入口為百佳商舖範圍，並不向公眾開放」，居民指斥有包庇之嫌。<br>事實上商場落成後，該二樓舖位起初為酒樓，當時該消防通道是開放讓巿民通往後門消防𨋢，即使早前由傢俬舖承租，通道仍然暢通無阻。惟百佳自去年10月租用後，該走火通道即封死，「百佳霸咗之後，推輪椅嘅公公婆婆竟然要兜去停車場後巷用另一邊貨𨋢！」本報亦發現百佳正門旁的一條走火通道，同樣放滿貨物和手推車，就連停車場地下卸貨區亦侵佔來擺貨。<br>去年11月商場一樓有餐廳火燭，曾先生擔憂說：「好彩上次唔係二樓着火，唔係就一鑊熟！」。記者向百佳經理查詢，他指着被封的出口直言：「嗰個係我哋個倉嚟㗎」，但根據百佳內的「緊急疏散路線圖」亦註明該後門是「消防出口」，他則緊張說：「你問番公關……裏面都冇擺啲乜貨！」<br>記者向管理處趙經理查詢，他直言：「其實開番條路對大家都好，但百佳冇覆我哋」。記者翻查圖則，大廈落成至今，該消防𨋢的出口是通往走火通道，而《建築物（規劃）》條例規定，建築物須確保「消防員能在安全和無阻的情況下通往該等升降機」，但百佳卻將出口封死，消防員救火隨時「摸門釘」。<br>居民曾先生就此向消防處投訴，消防調查後指，證實走火通道被貨物阻塞，消防升降機大堂懷疑有非法改建情況，將個案轉介屋宇署。本報向屋宇署查詢，但截稿前仍未回覆。百佳指店舖的設計，符合消防條例和業主的要求，亦得到有關政府部門的批核。</p></body></html>