<html><header><meta charset="utf-8"><title>中環迷你裙：炒股不容第三者 - Samantha</title></header><body><h1>中環迷你裙：炒股不容第三者 - Samantha</h1><p>不少調查和實例都證明，夫妻財政獨立有助維繫婚姻，但大多數人誤以為戶口獨立，就等於財政獨立。朋友的未婚夫隻「蟹」了很久的股票終於浮水，為免再被綁，說服他先沽貨套現，相信炒慣股的大家，不難推斷衝破蟹貨區後，當然是升浪急到買唔番。<br>在股海之中，買賣的決定容不下「第三者」，無論幾親都唔例外。當輸錢時又找不出股票「蟹」了的原因，除了怪自己運滯之外，好難唔怪同你一齊做決定的人，此乃人性。在近期的股市升浪中，為免秋後算賬挑起事端，追定唔追貨，都係自己決定好。<br>近日高檔零售股終於翻生，而紡織股更早已開車，德永佳（321）股價雖然反彈了不少，公司做紡織之餘，還有自家品牌Baleno做埋零售生意，一條龍業務。受累於棉花價格上升，去年業績雖不理想，但主要股東期間從未減持，反之去年尾主席潘彬澤更在6.40至6.70元增持，加上早前買下的高價棉用得七七八八，股價應不會在7.50元止步。</p><p>Samantha<br>本欄逢周一、三、五刊出</p></body></html>