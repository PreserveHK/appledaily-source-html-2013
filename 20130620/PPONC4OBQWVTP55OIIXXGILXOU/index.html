<html><header><meta charset="utf-8"><title>隔牆有耳：差別待遇　施永青冇份分紅 - 李八方</title></header><body><h1>隔牆有耳：<br>差別待遇　施永青冇份分紅 - 李八方</h1><p>中原地產施永青旗下嘅《am730》，不嬲都對員工好好，八方前日就報道過，報館高層早前更加決定，每三個月就分一次花紅，即係員工一年收成四次花紅，認真肥仔水。但原來《am730》密密分紅，施老闆都唔會受惠，唔知施老闆會唔會羨慕員工待遇咁好呢？八方更聽聞，該報報館高層更同時決定，就算新同事喺入職未夠三個月下離職，亦可以按比例分花紅，總之係做得員工，就唔會蝕底。嘩，香港有多啲出手咁闊綽嘅老闆就好咯。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>