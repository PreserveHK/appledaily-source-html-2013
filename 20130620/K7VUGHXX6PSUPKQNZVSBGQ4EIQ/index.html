<html><header><meta charset="utf-8"><title>梁家傑指23條隨時重臨：港蛙要水滾前跳出來</title></header><body><h1>梁家傑指23條隨時重臨：<br>港蛙要水滾前跳出來</h1><p>【本報訊】回望十個7.1，香港人先後反過23條、替補機制、版權修訂條例等三大惡法。03年政府硬推23條時，時任大律師公會主席的梁家傑，已警示市民要慎防政府「溫水煮蛙」。那一年，他有份喚醒50萬「港蛙」上街。十年過去，梁家傑認為，梁振英比葉劉淑儀更「精忠報國」，23條惡法隨時重臨。「溫水被煮緊嗰隻蛙，現時係時候醒覺，喺煲水煮滾前跳出來」。<br>記者：林俊謙　麥志榮</p><p>梁家傑04年決定參選立法會，自此在九龍東連任至今，回想從政轉捩點，是03年7月9日的慶祝反23條惡法成功的集會。「當日一上到台，司儀毛孟靜就問台下5.5萬人，梁家傑參選立法會好唔好？就係嗰日，改變咗我一生」。去年參選立法會期間，有街坊勸他放棄，不要跟共產黨鬥，梁家傑聞言後笑笑，不為所動，「香港係我屋企，現在仲有機會、有空間為我哋相信嘅價值同制度去出力、去捍衞，我冇理由唔做」。</p><p>政府捍衞法治得把口</p><p>03年，梁家傑以大律師公會主席的身份，公開呼籲港人要警惕法律淪為政府統治工具。十年過去，他看到政府對捍衞法治「只得把口」，包括《截取通訊及監察院條例》，當年民主派力主修訂，卻遭保皇派全數反對。《公安條例》已劣化成警方打壓異己、「延後檢控」的工具。<br>還有剝奪立法會議員補選權的替補惡法，梁家傑說：「我有強烈感覺，係我03年不幸言中咗。」他續稱，要改善現狀，香港人惟有自救，「我希望我十年前所講溫水裏面被煮緊嗰隻蛙，現時係時候醒覺，喺煲水煮滾前跳出來，今年7.1要再行出來」。</p><p>CY賴死香港冇得翻身</p><p>對比腳痛落台的「廢董」董建華，及至今被廉署調查的「貪曾」曾蔭權，梁家傑認為，靠中聯辦力谷上位的「紅色專業人士」梁振英上台後，香港的民主、法治和民生發展都更令人絕望，「梁振英將好大部份專業、中產同基層都推向對立面，仲要連商界都推向對立面，我真係唔知佢可以捱幾耐，我覺得佢早走早着，因為如果梁振英仲喺度霸住個位，阻住地球轉，香港只有沉淪，冇得翻身」。<br>梁家傑眼中，梁振英比葉劉淑儀更「精忠報國」，「睇梁振英施政十個月，我絕對相信唐英年話佢當年曾經喺行會話香港終有一日出動防暴隊同催淚彈，佢任內會硬推23條惡法」。他認為，香港人一定要比03年更提高警惕，「如果放軟手腳認命，以為7.1唔行出來冇所謂，呢個政府只會更公然赤化香港」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>