<html><header><meta charset="utf-8"><title>中環在線：61歲陳裕光　似足白馬王子 - 李華華</title></header><body><h1>中環在線：<br>61歲陳裕光　似足白馬王子 - 李華華</h1><p>謝瑞麟（417）成日強調創新，每年年報都好有特色，管理層會同董事夾一個主題影輯靚相，有年玩夾band，舊年就着皮褸揸電單車。今年仲勁，成班董事會成員着晒白色西裝，白馬王子咁款，七名男士仲一齊襯托住着紅色衫嘅「謝家新抱」兼主席邱安儀。</p><p>長子嫡孫叫Caleb</p><p>大家樂（341）主席陳裕光身為謝瑞麟獨立非執董，當然走唔甩，一身白色西裝，官仔骨骨，真係睇唔出佢原來已經61歲，仲啱啱喺百日之內做咗爺爺同公公，連抱兩孫。<br>華華近日喺一個午餐會巧遇陳裕光，一提起兩名男孫，佢即刻甜笑，女兒陳浩寧三月誕下外孫Logan，大仔陳浩弘位愛妻本月初又誕下內孫Caleb。陳裕光家陣冇做大家樂CEO，弄孫為樂嘅時間多咗，唔怪得影輯相都寧捨醒神靚仔啦。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>