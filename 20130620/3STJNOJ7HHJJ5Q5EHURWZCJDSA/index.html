<html><header><meta charset="utf-8"><title>星閃閃：艾斯高唔憂嫁 - 咖喱</title></header><body><h1>星閃閃：艾斯高唔憂嫁 - 咖喱</h1><p>西班牙U21在今屆賽事所向無敵，陣中主力都吸引到歐洲班霸青睞，除了隊長堤亞高艾簡達拿之外，馬拉加的艾斯高今夏勢以高價轉投豪門。<br>艾斯高去季在球會的表現非常搶鏡，引得豪門青睞，包括皇家馬德里及曼城。在今屆U21歐國盃，他的表現完全超班，以3個入球得到銅靴獎，其中4強鬥挪威的入波，更見技術。<br>英國傳媒透露，曼城已經放棄斟介卡雲尼，將瞄準艾斯高。據報，曼城新帥比歷連尼認為現時球隊中鋒迪斯高，十分適合其戰術，球會不用另購新人，反而全力羅致艾斯高更加重要；預計轉會費高達3,000萬鎊（約3.6億港元）。</p><p>伊拿拉文迪或入「廠」
</p><p>另外，效力皇家蘇斯達的中場伊拿拉文迪亦有可能去英超，有指阿仙奴欲為他開價1,200萬歐元。不過，西班牙《馬卡報》表示，皇蘇獅子開大口，要求3,000萬歐元才肯放人。據報，皇馬及巴塞隆拿兩大西甲班霸都希望得到這位23歲球員。至於亞軍意大利方面，國際米蘭右閘古利奧當拿迪都頗受歡迎；意大利傳媒指，利華古遜願意出價300萬歐元將其羅致。文：咖喱</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>