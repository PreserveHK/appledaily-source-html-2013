<html><header><meta charset="utf-8"><title>求驗客手記：碧咸中國行好鬼忙</title></header><body><h1>求驗客手記：<br>碧咸中國行好鬼忙</h1><p>《樂》中超形像大使碧咸（圖）展開佢第2次中國行，禮拜二就由北京轉飛咗南京，噚日就過咗上海。佢喺第2日嘅行程好緊密，除咗喺南京奥林匹克體育中心教班小朋友踢波之外，仲要出席中超聯賽論壇，同埋參觀中超球會江蘇舜天，仲同舜天嘅老闆董啟彬及高層會晤；而喺噚日佢去到上海後，即刻去咗造訪上海申鑫。雖然碧咸勞碌咗幾日，但全程笑容滿面，表現得非常專業，唔怪得佢可以長做長有，掛靴之後仲繼續咁受歡迎啦。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>