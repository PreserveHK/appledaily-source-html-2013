<html><header><meta charset="utf-8"><title>始創中心掟露宿者出馬路</title></header><body><h1>始創中心掟露宿者出馬路</h1><p>【本報訊】一個身體殘障的80多歲露宿者，因被指阻塞商場門口，被多名保安員夾手夾腳抬起丟到馬路。這一幕令人心寒，而更心寒的是事件不是發生在內地，抬人的不是城管，而是太子始創中心的保安，當時在場的潘小姐慨嘆：「佢哋仲有冇人性？」</p><p>網民斥「仲係唔係人？」
</p><p>事發於周一晚約7時，潘小姐與妹妹一如既往到太子區探訪露宿者，目擊保安員抬起該80多歲露宿者。潘小姐形容，保安員分別拉着伯伯的手腳，「五馬分屍」式將伯伯抬起丟到馬路：「我都嚇親，問佢哋（保安員）有乜嘢權力將老人家抬走？」<br>潘小姐將圖片上載facebook，不少網民留言鬧爆，批評保安員「仲係唔係人？」有網民指：「香港越來越似大陸！無法無天！」潘小姐及多名網民都曾致電負責始創中心保安的康居物業管理投訴。<br>潘小姐稱，昨晚有朋友探望伯伯，他情況良好，沒受傷；又指康居物業管理一位雷小姐事後承認做法欠妥善，聲稱會向伯伯道歉。潘小姐則說：「我同朋友會跟進，睇吓佢哋係咪真係道歉。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>