<html><header><meta charset="utf-8"><title>蘇慶和：市建局係發展商大模廝樣向錢看　被斥缺社會責任</title></header><body><h1>蘇慶和：市建局係發展商<br>大模廝樣向錢看　被斥缺社會責任</h1><p>【本報訊】市區重建局經常被指將重建項目包裝成豪宅賺錢，與發展商關係密切的新任主席蘇慶和上任後，昨天首次與傳媒會面，他指熟悉發展商有優勢，更不避嫌指「市建局都係發展商之一」。有團體批評蘇慶和身為公營機構主席竟然「只向錢看」，無視社會責任，明顯與市建局成立的目標背道而馳。<br>記者：譚靜雯　陳凱迎</p><p>特區政府早前公佈委任「梁粉」領匯前行政總裁蘇慶和接替因商交所醜聞辭職的張震遠，出任市區重建局主席。蘇慶和上任五日後，昨天首次與傳媒午宴，他指過去幾日落區視察，親身體現舊樓劏房情況嚴重，有必要改善居民生活環境，政府應騰出更多土地興建公屋和居屋。上任後有三大願望，希望重建復修工作可以「做得快啲、做得多啲、做得好啲」。為加快重建速度，將新增多場「腦震盪」會議。</p><p>與發展商關係密切</p><p>蘇慶和曾先後出任新鴻基地產執行董事、嘉里建設的執行董事及顧問，被問到與地產發展商關係密切，他強調雖曾受僱於發展商，但專責內地業務，最後一份工作更在兩年前，相信不會影響他未來的工作。但他指熟悉發展商是優勢，「知道佢哋要啲咩，更加了解發展商嘅思維同工作上需要，發展商投標都進取啲」。<br>蘇說：「市建局都係發展商之一，理論上，我哋多啲錢喺身，可以做多啲嘢，全部有錢賺嘅項目都落返公家，你都唔想我哋冇錢㗎！」但強調市建局對所有投標都有嚴密的評審機制，他已決定不會出席任何評審委員會的會議避嫌。</p><p>團體憂犧牲舊居民</p><p>土地正義聯盟召集人王浩賢批評，蘇慶和違背市建局最初成立的目的，「佢擺明車馬講以利益為本，擺明向錢看，佢身為公營機構主席，竟然可以咁大模廝樣講唯利是圖，完全忘記市建局角色，係咪唔記得市建局由市民打本100億出嚟」。<br>王浩賢擔心未來市建局將用發展商心態推動市區重建，甚至採用更強硬的手法收購，舊區居民將被犧牲，「佢一開口講嘢，好明顯偏咗去發展商，行專制、行搵錢方法，唔會再同居民傾，加快收回土地條例」。<br>市建局根據《市區重建局條例》成立，是負責推進市區更新的法定機構，土地監察主席李永達批評，市建局有別於發展商以賺錢為目的，蘇慶和的說法令市民失望和不滿，「佢肆無忌憚話市建局係發展商，即係同市民鬥氣，一個主席唔可以咁樣講嘢」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>