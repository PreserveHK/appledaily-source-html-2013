<html><header><meta charset="utf-8"><title>隔牆有耳：缺席投票　葛珮帆潛得就潛 - 李八方</title></header><body><h1>隔牆有耳：<br>缺席投票　葛珮帆潛得就潛 - 李八方</h1><p>人稱EQ嘅民建聯新界東葛珮帆，早前透露可能要就擴建堆填區撥款向個黨申請豁免、暗示未必一定跟黨投票支持，但原來講多無謂，事關佢正身在倫敦出席威斯敏斯特研討會暨工作坊，6月尾先返，即係缺席下周三審議堆填區嘅工務小組會議投票。<br>所以呢，新界東選民唔會知道，到底佢係咪企硬反對擴建，唔知會唔會有市民覺得，潛水好叻嘅佢查實趁機潛得就潛？既然潛咗，乜嘢都少理咯，EQ近日喺facebook不時upload外訪照，好似幾優哉游哉咁噃。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>