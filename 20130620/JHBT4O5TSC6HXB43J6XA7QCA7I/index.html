<html><header><meta charset="utf-8"><title>大S傳懷胎5月諸葛報喜造人成功</title></header><body><h1>大S傳懷胎5月<br>諸葛報喜造人成功</h1><p>繼霍啟剛與郭晶晶造人成功後，去年3月嫁給Neway二少薛嘉麟的諸葛紫岐（Marie）亦有好消息，昨日她在微博宣佈喜訊，上載她心愛的麵包超人公仔BB圖片，並寫上：「日子一天一天過，責任也一天多過一天，雖然有些辛苦，但是心中還是有無限的期待和喜悅。」記者昨致電準媽媽Marie，她笑言：「收到你哋祝福，好開心，講得會同大家公佈，老公都好開心，大家都好開心期待，佢好錫我。」會否因BB未夠三個月「小器」故保持低調？她說：「呢啲傳統要跟，大事緊要，仔女太早未知。」問到是否生蛇B？Marie表示未講得。</p><p>大S祈福求子</p><p>Marie近月已暫停工作，最後一次公開出席活動是4月底，出碟計劃亦擱置，她笑言：「本來都七七八八，不過呢件事比較緊要。」問到奶奶會否開心？Marie表示：「都好開心，我身邊已經多咗好多人照顧我。」<br>此外，結婚兩年的徐熙媛（大S）亦傳有喜，曾上《康熙來了》的台灣塔羅牌師傅艾維斯在facebook爆料，指大S懷孕五個月，更指大S媽曾請教他大S何時有喜，亦有網友貼出大S與汪小菲密會密宗高僧祈福求子。最近大S身形暴脹，腹部尤甚，而汪小菲日前父親節現身廈門活動時，亦有所暗示：「希望包括自己在的所有已婚男生，明年都能過上父親節。」<br>採訪：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>