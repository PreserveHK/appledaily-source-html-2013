<html><header><meta charset="utf-8"><title>西環集中營：硬碰7.1遊行　博攞維穩費 - 季陶</title></header><body><h1>西環集中營：<br>硬碰7.1遊行　博攞維穩費 - 季陶</h1><p>左派陣營以銀彈攻打今年民陣7.1遊行，更將商戶優惠限定7.1下午舉行，擺明「打對台」。泛民對左派做法感意外之餘，更猜測左派可能心知今年7.1有機會「好大鑊」，所以收指示要與民陣硬碰，但他們認左派做法作用不大，卻令左派多了一個藉口向北京拿更多「維穩費」。</p><p>左派驚今年「好大鑊」</p><p>該泛民中人指，歷年建制派的慶回歸活動均避開直接向民陣「挑機」，以免製造對立、挑動更多人上街，但香港左派今次一反常態，下午搞活動正面迎戰，令人相信左派收到指示，「佢哋可能知7.1會好大鑊，擔心梁振英好唔掂，不惜硬碰硬挺梁打7.1」。<br>泛民中人猜測非無的放矢。有泛民引述某商界人士說：「（阿爺）話香港𠵱家形勢唔好，叫佢多多支持慶回歸活動，即係要加大力度泵水！」難怪眾大地產商肯破天荒贊助只吸引年輕人的流行音樂會。<br>有泛民中人認為左派變陣也作用不大：「要嚟（7.1）嘅點都會嚟；唔嚟嘅左派乜嘢都唔做都唔嚟！」他反指左派因此多了一個機會叫阿爺「開水喉」，「唔少人又有維穩費落袋！」<br>真普選聯盟昨天開會後則決定，最快月底推出學者顧問團擬定、或多於一個的特首選舉方案，立法會選舉方案料下月中出爐。真普選團體成員已答應，捐出7.1遊行的5%籌款予真普選，稍後並會邀請行政會議召集人林煥光談政改。<br><br>季陶</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>