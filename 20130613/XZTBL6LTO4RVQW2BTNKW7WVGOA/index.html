<html><header><meta charset="utf-8"><title>蔣怡陀旺B<br>全裸留倩影</title></header><body><h1>蔣怡陀旺B<br>全裸留倩影</h1><p>繼混血名模Lisa S.上月底誕下八磅巨B女Raven後，另一個準媽模蔣怡（CoCo）將於下月中開刀生B女，記者昨日致電其夫婿翁狄森（Dickson），他表示與CoCo在影樓影大肚寫真：「都係似狄美摩亞，黑白全裸相嗰啲風格，個個女人都留住呢個moment，𠵱家佢個肚都陀得好大，個BB暫時都有兩公斤重，中文名我諗緊，英文名留畀佢自己大個改，我個姓Yewn，會有啲異族感覺。」吳彥祖早前戲言不希望B女太靚，Dickson也有同感：「爹哋梗係唔想囡囡太靚，等佢專注讀書，大個啲先靚，CoCo都話自己細個唔靚。」<br></p><p>與父談情</p><p>CoCo趁未腹大便便前，早前拍攝將於9月播出的有線「高清奇妙台」節目《蔣怡前4後6狂想曲》，她指是送給B女的禮物，當中CoCo會與爸爸深情對話，陀着B學烹飪，揀BB車，上孕婦班，孕婦扮靚及飲食貼士，她更笑言為B女揀定男朋友。CoCo在節目中有不少與BB的對話，她笑言陀B後，工作接踵而來：「最奇妙是無論揸車去邊度都可以搵到車位，覺得囡囡好旺自己。」<br>撰文：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>