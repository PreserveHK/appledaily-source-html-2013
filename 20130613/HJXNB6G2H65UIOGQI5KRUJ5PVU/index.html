<html><header><meta charset="utf-8"><title>電視撈飯：谷節目爆濕身戰梁政珏透底　高海寧甩毛</title></header><body><h1>電視撈飯：谷節目爆濕身戰<br>梁政珏透底　高海寧甩毛</h1><p>無綫近來劇集收視麻麻，加上臨近暑假，唔怪得要催谷吓啲綜藝遊戲節目。最近無綫就拍緊新一輯《玩轉三周1/2》，上年嗰輯係叫啲藝員扮嘢，不過反應麻麻，所以今輯會玩番好似最近韓國大熱嘅《Running Man》分隊比賽，仲會以水上濕身嗰類為主，希望觀眾睇到都透心涼。<br>近日唔少藝員去咗迪士尼錄影《玩》，前日有汪明荃、鄧梓峰、李亞男同朱璇等等，不過當日落大雨搞到佢哋好狼狽。噚日就輪到兩大咪神高海寧（高Ling）同梁政珏，同埋王梓軒、古明華同陳煒等人拍攝，着住小背心、熱褲嘅高Ling同梁政珏喺灰熊山谷噴水屋大玩噴水濕身遊戲！<br></p><p>分組鬥接水</p><p>現場兩位咪神同古佬及溫家偉（大隻仔）似係分成兩隊，兩位男士用水槍射向高Ling同梁政珏，兩女手口並用攞住杯仔鬥接得水多，高Ling擔住個杯搞到口水都流埋出嚟，又俾唔知古佬定大隻仔用水射正塊面，搞到佢啲假眼睫毛甩晒、妝又溶！全身濕透嘅梁政珏就隱約露出打底比堅尼，唔知啲fans見到會唔會心痛呢？<br>版主：陳基征</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>