<html><header><meta charset="utf-8"><title>猴擒賀壽</title></header><body><h1>猴擒賀壽</h1><p>美國著名女主持Maria Menounos上個星期35歲生日，佢喺洛杉磯舉行咗個盛大派對慶生，除咗同大班friend玩到半夜3點之外，仲連禽獸都請埋！着住比堅尼加熱褲嘅Maria，性感度爆燈，佢俾三個無上裝猛男抬出場，夠晒火辣。為咗配合派對嘅森林主題，Maria仲請埋馬騮、大蟒蛇、鸚鵡嚟賀壽，個場面真係熱鬧到爆。隻馬騮仲好識做咁擒上Maria膊頭，笑到烚熟馬騮頭咁。難得Maria班friend唔怕蛇，仲陪佢一齊玩蛇㖭！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>