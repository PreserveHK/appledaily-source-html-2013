<html><header><meta charset="utf-8"><title>最愛金毛</title></header><body><h1>最愛金毛</h1><p>每次出埠工作，最令周海媚牽腸掛肚的，並不是她的北京男友劉先生，而是她飼養的10歲金毛尋回犬Tommy，愛犬是海味當年由香港帶往北京一同生活的同居密友，她說：「每晚我都要攬住佢瞓，所以我一離開屋企拍嘢，就要帶個攬枕代替佢。」</p><p>狗狗當乖仔</p><p>海味和男友劉先生感情穩定，兩人更視愛犬Tommy為親生仔，她說：「我平日會親自照顧佢，每次出埠做嘢，Tommy都唔肯食嘢，仲會瘦咗，所以出去太耐，我會叫屋企人連接視像，等我可以見到佢，Tommy又可以聽吓我把聲。」現年46歲的海味無意做高齡產婦，樂得跟男友享受二人世界，她說：「Tommy就係我哋嘅囝囝，有咗佢我已經好滿足。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>