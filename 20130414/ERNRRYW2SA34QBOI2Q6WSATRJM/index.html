<html><header><meta charset="utf-8"><title>體育開講：有美斯　冇喪師？ - 梁國雄（長毛）</title></header><body><h1>體育開講：有美斯　冇喪師？ - 梁國雄（長毛）</h1><p>天公造美，歐聯4強抽籤總算如球迷所願，避免同室操戈之局！皇馬算是執到上籤，碰上勇態已疲，青黃不接的多蒙特；上屆奪德國雙冠，今朝粒顆全無，已顯示該隊陣勢已成強弩之末，所以晉身4強，全憑8強捉雙對壘時有運，對手是上屆西甲殿軍，現已陷經濟危機之馬拉加，尚須在次回合行尾運，於完場前連入兩球而反敗為勝，如今遇着未嘗歐聯滋味超過10載的皇馬，可謂獅子搏兔之局。<br>儘管1997年多蒙特亦曾爆冷，寂寂無聞卻闖入歐聯決賽，擊敗衞冕之祖雲達斯而首度奪標，但如今皇馬已無懸念，西甲早已拱手相讓宿敵巴塞，摩連奴除志切為皇馬重奪失落已久之桂冠外，更為成為歐聯「3冠王」教頭躊躇滿志，所不同者，乃是先前率波圖及國米稱王，皆是弱勢奪魁，而今回則是率領名滿天下，獲歐聯至多之勁旅問鼎而已，多蒙特主場尚可憑地利頑抗，一旦作客巴拿比奴，能不捉襟見肘？<br>反而另邊廂之巴塞硬撼拜仁，則是鬥智鬥力之重頭戲。拜仁淘汰祖記兩役，清風送爽，演練出過去日耳曼足球之機動效率，攻守平衡！陣中諸將毋須為德甲擔憂，正好針對巴塞「地上最強」陣式演練，並兼養精蓄銳之效！巴塞則剛好相反，雖說西甲亦是囊中物，但卻傷兵滿營，尤其美斯於逼和聖日耳門一役，竟要負傷搏殺，足見獨木支撐之苦況，而拜仁在名宿希歷基斯麾下，其戰術演繹更勝安察洛提之於聖日耳門，拜仁上屆決賽於安聯失諸交臂，今屆定必死拼以酬擁躉，此消彼長，巴塞5度晉身4強，盡管戰績彪炳，亦不敢言勝！<br>難道又是「有美斯，冇喪師」？能不嘆句悶唔悶啲？<br>長毛<br>mailto:sport@appledaily.com</p></body></html>