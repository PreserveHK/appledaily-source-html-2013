<html><header><meta charset="utf-8"><title>關仁隱事：「蛋王」「月月」鬼祟睇騷 - 關仁</title></header><body><h1>關仁隱事：「蛋王」「月月」鬼祟睇騷 - 關仁</h1><p>電視台啲小生姐仔合作拍劇，日對夜對幾個月，好易擦出火花，好似小花「蛋王」同小生「月月」咁，有晚佢哋靜雞雞去紅館睇騷，特登買中價飛貪啲位冇咁揚，仲要趁熄晒燈先入場，兩個戴晒帽遮掩，以為神不知鬼不覺，點知佢哋坐正喺關仁嘅朋友隔籬，而開騷嗰位歌星，偏偏又鍾意玩中場休息15分鐘，結果休息嗰陣全場開燈，蛋王同月月無所遁形，側邊所有人都指指點點，搞到佢哋鬼咁尷尬，惟有借尿遁匿去廁所，等熄燈再開騷先返嚟坐低睇騷，關仁知道月月有個拍拖幾年嘅女朋友，唔知係咪驚女友呷醋，所以咁鬼避忌呢，真係戥佢哋辛苦囉！<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>