<html><header><meta charset="utf-8"><title>馮仁昭四圍超：Whitney報喜陀馬B - 馮仁昭</title></header><body><h1>馮仁昭四圍超：Whitney報喜陀馬B - 馮仁昭</h1><p>媽模陳靜儀（Mia）前夫莊家傑今年8月同Whitney閃婚，雖然莊家傑同Mia已有對仔女，但現任老婆Whitney好想幫老公生B，兩公婆啱啱去完日本造人，返咗嚟Whitney就不停驗孕，大前日終於宣佈有喜。<br>馮仁昭前晚傳短訊恭喜Whitney，佢即傳笑臉公仔同勝利手勢，默認有孕，佢唔肯講𠵱家幾多個月，問佢鍾意仔定女？佢話：「未知，都鍾意。」仲話老公已有獎賞：「佢好錫我，肯分擔家務，幫手照顧寵物，唔想我操勞。」Whitney話會照顧好自己同BB，噚日中午仲貼咗喺屋企嘆下午茶嘅相，有水果茶同曲奇。</p><p>老公拒助養</p><p>將為人母嘅Whitney愛心爆棚，噚日喺fb留言話想助養四名小朋友，不過老公反對，Whitney話：「有人激動說：『無端端助甚麼養，用在其他地方不是更好嗎？已經助養了嗎？』我說：『還未，填寫資料中，以前都想，不過一直沒做，今天難得有時間休息，就想想有甚麼未做，於是……』真不明白，只是用自己的錢，真不明他激動阻止甚麼……是我儍還是他賤？」唔知係咪激嬲大肚婆，莊家傑轉頭又𠱁番老婆，Whitney仲貼咗張老公嘅相，立即冧晒。<br>撰文：馮仁昭</p><p><br>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013  </p></body></html>