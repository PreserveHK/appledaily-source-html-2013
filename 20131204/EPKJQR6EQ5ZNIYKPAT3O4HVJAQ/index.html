<html><header><meta charset="utf-8"><title>英超攻略：將帥倒戈冇情講紅魔上盤拆糖 - 牽牛</title></header><body><h1>英超攻略：將帥倒戈冇情講<br>紅魔上盤拆糖 - 牽牛</h1><p>情與義，值多少金？曼聯周三在英超快車主場出擊面對「拖肥糖」愛華頓，由領隊莫耶斯，以至球員朗尼、費蘭尼均倒戈舊會，但對於急欲重返前列的紅魔而言，根本不容他們多想往事，捧曼聯主場全取3分，讓半/一博上盤。（球賽編號：星期三15；now621台明日3:45am直播）</p><p>曼聯連續兩仗聯賽作客和波失分，排名維持中游的第8位，表面落後榜首阿仙奴9分，但其實與第4的利物浦也只差兩分，一場上落已可出現大幅度變化。紅魔上仗兩度落後下僅逼和熱刺，兩個入球都未算清脆，但總能反映球隊鬥志。<br>主隊今仗的好消息是荷蘭前鋒尹佩斯，可望克服鼠蹊傷復出，與近況甚勇的朗尼合組雙箭頭；朗尼雖然出身於愛華頓，但04年轉投曼聯後，也常見在拖肥糖身上取得入球，包括12年4月主場梅開二度。</p><p>爆炸頭博表現勢拼盡</p><p>今仗另一焦點，是曼聯領隊莫耶斯及中場費蘭尼首度倒戈；愛華頓目前仍維持莫耶斯所打造的基本班底，球員底蘊莫帥心中有數。至於「爆炸頭」費蘭尼，自轉會後表現直線下滑，上仗對熱刺更全場坐冷板，今仗因菲爾鍾斯停賽而獲解凍，無論為自己還是為球隊，必會向舊袍開火。事實上，曼聯今季戰績浮沉，主場出擊總不算太差，連同盃賽取得4連勝，包括以1:0打破阿仙奴不敗身。</p><p>拖肥糖後防人丁單薄</p><p>愛華頓今季由馬天尼斯接任領隊，開季至今戰績確見更上一層樓，曾主場贏車路士及賽和利物浦等，但作客戰績卻有疑點，表面看似僅敗一仗，但細看卻是賽和水晶宮、卡迪夫城等，1:3敗予曼城更反映實力差距。<br>愛華頓現時規模只屬中型班，中前場尚有具級數替換人選，去仗僅後備上陣的米拿拉斯及巴克利，或會復任正選，但後防兵源不足，巴尼斯長傷，後備左閘白賴仁奧維度雖然助攻力不錯，惟經驗不足，老將迪斯甸本身速度已走下坡，連番征戰更吃虧。愛華頓今季只有一次受讓半/一，正正是作客敗走曼城之役，今仗再受讓半/一，難開下盤。文：牽牛</p><p>足本收睇《亂噏24》謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>