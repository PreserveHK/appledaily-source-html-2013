<html><header><meta charset="utf-8"><title>求驗客手記：加維臣都有10億身家</title></header><body><h1>求驗客手記：<br>加維臣都有10億身家</h1><p>我求大俠堅信十個光頭九個富，仲記唔記得加維臣（白衫）呀？呢個丹麥光頭名將曾經喺05年1月至06年夏天效力皇家馬德里，雖然佢冇加里夫巴利嘅身價，但就有咁嘅身家，據報有成8,260萬鎊（約10.5億港元）咁多。點解佢咁有錢？江湖傳聞佢善於理財，加上投資有道，結果將佢踢波時賺落嘅幾百萬鎊翻兩翻，就變成𠵱家嘅8千幾萬鎊。丹麥報紙《BT》話家陣佢喺拉斯維加斯打躉，賭吓錢過吓日辰，仲媾到個喺捷克出生嘅美國模特兒卡美娜（Kamila Persse、下圖），真係恨死隔籬。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>