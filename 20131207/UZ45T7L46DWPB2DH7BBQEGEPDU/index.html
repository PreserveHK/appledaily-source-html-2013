<html><header><meta charset="utf-8"><title> 馬賽喊爆出「櫃」之騙中傳奇</title></header><body><h1> 馬賽喊爆出「櫃」之騙中傳奇</h1><p>昨身在日本的Laura不屑馬賽所為，提供馬賽母女與汪子琦遊世界的相片，還有汪子琦花在馬賽身上的銀行支出，包括家用（約13萬人民幣，下同）、卡地亞戒指（約2萬）、Chanel手錶（約8萬）、珠寶首飾（約16萬）及機票等證據，力證兩母女都是大話精。對於馬賽施喊功挽形象，Laura接受電話訪問時說：「佢好耐冇拍劇，扮嘢騷吓演技博同情，佢就係一隻狐狸，我唔會俾佢再呃，一定要撕爛佢呢層面具，聽講佢有最佳女配角提名，佢啲戲真係幾好，佢係好恐怖女人。」她估計汪子琦共花約200萬在馬賽身上。<br>問到是否覺得母女檔呃人？Laura說：「直情係啦！佢哋同汪子琦一齊出埠，啲相證明到媽咪幫佢哋影，佢媽咪都笑得好開心，默認個女搶人男友，兩母女根本喺度做戲，使乜接受訪問同媽咪道歉，喺屋企道歉咪得囉！佢唔認係第三者，硬搶人男友扮真愛，真係好cheap，以為自己真係女神，地球圍住佢轉。」</p><p>毛玉萍勸帶眼識人</p><p>問到覺得馬賽人格如何？Laura冷笑說：「人格？佢冇人格，佢以勝利者姿態飛上海箝住汪子琦去遊山玩水，𠵱家又出嚟講乜承受壓力、抑鬱，抑鬱都可以咁風騷，我諗全世界死，佢都唔會死住。」對於馬賽稱被出賣，她激動地說：「好想知邊個出賣邊個，佢為私慾金錢工作機會出賣我，爭我條仔，真係好搞笑！」對於汪子琦在微博跟她道歉，兩人會否復合？她嘆氣說：「可以釋懷，但唔會再一齊，因為有傷害，希望再見係朋友。」<br>對於表妹汪子琦人財兩空，毛玉萍受訪時說：「表妹啲嘢唔想理咁多，不過早排見佢真係好唔開心，我只係希望佢帶眼識人。」而馬賽的過氣緋聞男友吳卓羲昨日現身時說：「呢啲新聞好快過去，香港人好健忘。」<br>採訪：皓騫</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013  </p></body></html>