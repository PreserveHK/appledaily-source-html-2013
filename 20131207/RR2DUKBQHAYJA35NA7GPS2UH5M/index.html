<html><header><meta charset="utf-8"><title>最Top女記者　O仔爆料</title></header><body><h1>最Top女記者　O仔爆料</h1><p>人稱Ｏ仔嘅張美德，係香港馬圈第一位女賽馬記者，同時佢亦熟悉世界馬壇。𠵱家正值國際賽臨近，佢亦分享咗一啲關於國際賽嘅趣事。佢話早年國際賽，佢想搵法國馬圈中人做訪問，但對方聲稱唔識英文，所以做唔到訪問，但之後佢哋到餐廳時，竟然識用英文叫幫手買早餐。另外，O仔亦講到當年凱旋門大賽冠軍「狄倫」嚟港，但晨課時很深印象見到呢匹馬出跑道時，好似瞌眼瞓咁，其後呢匹馬亦在當年香港瓶落敗。不過大家最想知嘅應該都係佢國際賽究竟有咩心水呢？佢就話睇好英國代表「富麗堂皇」，就睇吓呢匹馬到時跑成點喇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>