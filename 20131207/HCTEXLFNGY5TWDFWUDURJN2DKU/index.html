<html><header><meta charset="utf-8"><title>【即時生活】2013最強五平板　iPad Air奪冠無驚喜</title></header><body><h1>【即時生活】2013最強五平板　iPad Air奪冠無驚喜</h1><p>2013年推出過咁多款平板，到底邊款最好用？外國科技網站zdnet就選出5部2013最強平板，大家想買機，又多個指標。</p><p>第5位，Asus Nexus 7，性價比高，Google親生仔，只是這兩點已經夠殺。可以最快獲得Android update，其他品牌手機無論性能幾好都無這種優待，排第5位非常合理。</p><p>第4位，Samsung Galaxy Note 10.1（2014版），到底Samsung推出過幾多部Note，我都已經數唔到，不過這部10.1版本，屏幕夠大，加上多種手寫筆觸功能，的確幾適合專業人士，第4位佢應得的。</p><p>第3位，Amazon Kindle Fire HDX，可能香港人對Kindle不太熟悉，早年只推出電子書，後來再推出平板。主打玩樂功能，睇戲睇書打機啱晒，系統建基於Android改裝而成。</p><p>第2位，ASUS Transformer Book T100，終於唔係Android，而係一款Windows 8平板。可以同鍵盤合體變手提電腦，又可以分體做平板，非常實用。而且Windows系統用慣用熟，兼容性高，係優勢所在。</p><p>第1位，iPad Air。毫無驚喜地係iPad。今年新推出的iPad Air收窄兩邊，再加上減輕重量，便攜性更高。動靜皆宜，加上設計Classic，無得輸。</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24 <br></p></body></html>