<html><header><meta charset="utf-8"><title>名家晒冷：阿仙奴嗒糖冇甩「拖」 - 蘋果波神</title></header><body><h1>名家晒冷：<br>阿仙奴嗒糖冇甩「拖」 - 蘋果波神</h1><p>英超快車下，計數要更精，功課要更足；但有一隊波路人皆見fit到爆，想避開寒流逼近，英超1哥阿仙奴會是今輪最穩上盤，續在主場出擊，愛華頓難望再爆冷！<br></p><p>先講快車數據，上季11月杪上演英超首輪周中波，大部份跟剛周中的10場形勢相若，熱門佔盡上風，上季只爆車仔主場和富咸；今季則爆了愛華頓21季以來首次在奧脫福打垮紅魔鬼曼聯，以及修咸頓主場圍攻維拉不果，輸2:3，其餘強隊多能「大」捷，顯見輪換下兵厚的強隊總能佔到優勢。但一周3戰下，上季接戰的周六冷風飄至，曼城主場只逼和愛華頓，阿仙奴主場負史雲斯，韋斯咸地頭大勝車路士；反而去到周日至周一3場波，可能獲唞多一天，戰果變回正路，曼聯作客反勝雷丁4:3相信球迷印象仍深，諾域治及紐卡素皆能主場勝同級隊開熱W。<br>兜了一個圈入正題，無非想說在周日才出場，還得享連續兩戰主場之利的榜首阿仙奴值博；莊家可能鑑於愛華頓上仗驚世滅魔，所以就算兵工廠勇到錄得近4戰全勝兼入9球失0球，主場更連續4戰開2:0，也願意給本地賭友開個阿仙奴讓半/一，博部份注碼流入越戰越勇的拖肥糖下盤。當然死數據也要配合軍情及比賽形勢，5天內連續兩戰主場鬥連續兩次作客隊，前者在極緊湊的英超，體力優勢會有明顯分野。愛華頓板凳深度非厚，上仗鬥舊帥統領的紅魔，已用上全部精兵，靠原本後備的哥斯達黎加左閘白賴仁奧維度，一個幸運入球製造大冷W；明天由曼徹斯特匆匆南下倫敦，料阿仙奴又能戒輕敵作針對性部署。</p><p>毋用太擔心阿仙奴未來一個月有多難賽程要面對，下周中又要在歐聯作客拿玻里；始終聯賽放首位，而且周中輕取侯城已作部份輪換，難得中鋒基奧特唞番幾天，今戰面對排名已升上第5的拖肥糖，務必夫添全力出擊。除守力超強外，近績4連勝入9球由6人分享，也順到近戰對手是剛爆冷造出驚喜戰果、之後無以為繼的奇兵；如前仗大炒卡城，後者賽前逼和曼聯；侯城之前主場勇挫利物浦，當然今戰對手級數比腳下敗將「兩城」強得多，所以賠率也不致太乏味，而據足智彩統計，阿仙奴今季上盤開半/一，捧場錄得3贏1輸，今次莊家明益大家乎？文：蘋果波神</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24  </p></body></html>