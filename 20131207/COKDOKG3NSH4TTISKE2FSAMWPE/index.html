<html><header><meta charset="utf-8"><title>馬賽又借屋企博同情</title></header><body><h1>馬賽又借屋企博同情</h1><p>被狠批是大話精的馬賽，昨晚現身將軍澳時死撐：「之前處理新聞做得唔好，第一次出嚟見傳媒好驚好緊張，其實我唔係好擅長言詞嘅人，亦驚講錯啲嘢令屋企人唔開心。」是否跟汪子琦分手？她說：「我哋曾經係好好朋友，𠵱家所有嘢結束咗。」她否認為工作放棄感情，對於汪子琦在微博鬧她謊話連篇，馬賽眼泛淚光，但依然喊唔出：「唔想講啲傷害人嘅說話，今日有好朋友同我講，真正放低係睇唔到聽唔到，呢句說話希望我做到，我祝福佢一切都好，自己都好似發咗一個夢，夢醒了所有都結束咗。」</p><p>冇膽認出櫃</p><p>馬賽用好好朋友形容與汪子琦的關係，是否不想承認同性戀？她支吾說：「感情好私人，希望大家畀空間我。」馬賽指現跟汪子琦沒聯絡。至於馬母爆她有富二代男友？她說：「𠵱家係單身，想重新過自己簡單生活，呢件事傷害我屋企人。」記者指拍拖很正常，為甚麼會傷害人？馬賽說：「我嘅行為任性令家人擔心。」記者追問她的性取向，馬賽依然冇膽認出櫃：「我覺得真愛唔分性別年齡階級。」至於被雜誌影到在新加坡豪賭，馬賽強辯：「我冇賭博，係陪朋友去。」問對方是否汪子琦？她拒答：「所有嘢都過去咗，請大家畀空間我。」</p><p>此外，馬賽在昨晚播出的電視節目訪問中邊喊邊說：「見到屋企人為你好擔心，為你嘈交，媽咪食唔落飯，佢真係蒼老咗好多，會好心痛，覺得自己好唔孝順！」<br>撰文：皓騫</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013  </p></body></html>