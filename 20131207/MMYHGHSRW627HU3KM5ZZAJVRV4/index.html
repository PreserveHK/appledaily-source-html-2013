<html><header><meta charset="utf-8"><title>蔡神仙玩三響炮</title></header><body><h1>蔡神仙玩三響炮</h1><p>有蔡神仙之稱嘅蔡約翰，有幾勁唔使多講！喺今個禮拜日佢又有三匹新勝馬上陣，分別係頭場「劍飛聲」、第六場「品學兼優」 同埋第九場「榮耀假日」。先講「劍飛聲」，呢匹馬上場初次升上三班依然贏得咁輕鬆，今次再跑贏過兩次嘅千二米，未逢敵手嘅佢，當然有機再贏；至於「品學兼優」上場起步已經慢一拍，沿途又走蝕位，但最後都竟然冇馬埋到佢身，今次升上二班孭更輕磅，一定仲好跑；最後就係上次終於喺香港贏馬嘅「榮耀假日」，呢類難贏馬通常搏開就搏，今次再咬住贏馬路程千四米嚟跑，動機相當正面！就睇吓呢三匹馬到時可唔可以幫蔡神仙打救蒼生喇！</p><p>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24 </p></body></html>