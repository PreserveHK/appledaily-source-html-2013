<html><header><meta charset="utf-8"><title>祖兒國語力擸四獎大贏G.E.M.為宥嘉守貞操</title></header><body><h1>祖兒國語力擸四獎大贏<br>G.E.M.為宥嘉守貞操</h1><p>前晚《新城國語力頒獎禮2013》在灣仔圓滿結束，容祖兒和林俊傑各勇奪四獎齊成為大贏家（詳見附表）。在頒獎禮上繼續以緋聞做賣點，首當其衝的當然是在台灣出席金曲獎時，與林宥嘉手拖手公告戀情的鄧紫棋（G.E.M.），除了連環播放兩人拖手的相片外，司儀更不時在她面前叫宥嘉，令G.E.M.只好尷尬地陪笑。容祖兒和何韻詩這對過氣緋聞戀人亦不例外，當何韻詩在台上唱得獎歌曲時，鏡頭不時影着祖兒。男子組合AK亦在台上宣佈拆夥，可惜台下零反應！  </p><p>「令我有壓力」</p><p>因奪得3.5個獎的關係，被玩足全場的G.E.M.笑說：「唔知點解俾人擺咗上枱，我唔會嬲。」談到日前在微博上狂呻被追問戀情問題，她說：「我有少少唔開心，無論大家講緋聞又或者取笑我都好，只要觸碰到我某啲底線，會令我有一定嘅壓力。」她續說：「尤其係啲成人內容嘅話題，好似我返咗一個禮拜，做咗三次訪問，但係三次都係關於嗰啲內容，呢一年去咗好多內地、台灣宣傳，有時啲報道會傳嚟傳去，變咗好誇張，有時仲好似真事，變咗我會覺得呢個好似係G.E.M.畀大家嘅印象，令我好冇自信，仲令到我好有壓力。」問到她堅拒婚前性行為是否沒有變時？她認真地說：「我信念係冇變！」接着又問她會否在香港與男友公開拖手？她笑說：「我第一次俾人影係喺香港，以後有機會，適當嘅時機先喇，下次如果冇化妝，唔好戴口罩，戴個超算喇！」<br>大贏家容祖兒亦被問到被玩緋聞一事，她抵死地說：「點都好過G.E.M.喇！我真係覺得使唔使講咁多次呀？如果我係佢，我會去廁所避吓先！G.E.M.真係好脾氣！」有人笑指何韻詩避她不出席慶功，她笑說：「黐㗎，第一個出場，有嘢做都正常！」</p><p>寸Eason鬧歌迷</p><p>現場見到祖兒全晚表情欠奉，她坦言：「有時攰到冇心情講嘢，我都想喺演唱會之前去吓旅行，叉叉電。不過我覺得每個香港嘅歌手都有病，樂觀嗰啲就可以樂在其中，唔成功嗰啲就會鬧歌迷！」她笑稱為免Eason以為借他宣傳，所以不再多講！另一大贏家林俊傑（JJ）在台上被G.E.M.祝福早日追到女神，事後JJ說：「我自己想沒有用，要看緣份。」此外，新城電台台長朱明銳否認與環球唱片不和，只稱他們有部份歌手因檔期問題而未能出席。<br>採訪：何慧斯</p><p>新城國語力頒獎禮2013部份賽果	</p><p>全國最受歡迎偶像	</p><p>林峯 / 胡夏</p><p>全國最受歡迎歌手</p><p>謝安琪 / 周筆暢 / 容祖兒</p><p>亞洲人氣偶像</p><p>鍾欣桐 / 黃鴻升</p><p>亞洲歌手</p><p>何韻詩 / 謝安琪 / 林𥧌</p><p>熱播冠軍歌曲大獎</p><p>《加大力度》容祖兒</p><p>年度歌曲</p><p>《零度的親吻》 林俊傑</p><p>年度歌手</p><p>G.E.M.</p><p>國語力女歌手</p><p>鄧福如/鍾欣桐/G.E.M./A-Lin</p><p>國語力男歌手</p><p>黃鴻升/胡夏/信</p><p>殿堂歌手大獎</p><p>巫啟賢</p><p>全球最受歡迎歌曲</p><p>《加大力度》容祖兒</p><p>全球最受歡迎歌手大獎</p><p>容祖兒/林俊傑 <br><br>資料來源：新城電台</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>