<html><header><meta charset="utf-8"><title>職員稱中港同一老闆</title></header><body><h1>職員稱中港同一老闆</h1><p>【互不隸屬】<br>記者以市民身份致電香港中原地產的熱線查詢，獲回覆：「香港同大陸都係中原，同一個老闆。」對方又說：「我識得大陸Agent（代理），可以介紹畀你噃。」<br>記者再打另一個熱線號碼，對方落足嘴頭推銷內地酒店房間。該職員聲稱她負責中國物業的代理，「香港（中原）多數做新盤，你返大陸（中原）問都冇，大陸做二手盤多」。她更加大力推薦古兜溫泉度假酒店，指每幢度假屋售250萬元人民幣（約港幣316萬元），「一般嘅新盤回報率得2、3厘，呢個有成6厘」，又指已有3至4名港人入市。至於小業主如何核實每月的出租賬目，職員則表示：「呢樣就講個信字喇。」<br>中原地產在港創立，現於內地有逾千間分店；但香港中原與內地中原互不隸屬，惟大股東均為施永青基金有限公司及王文彥。<br>《蘋果》記者</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>