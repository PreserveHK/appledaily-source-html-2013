<html><header><meta charset="utf-8"><title>體壇拾趣：突熄冷氣累李宗偉失金？</title></header><body><h1>體壇拾趣：<br>突熄冷氣累李宗偉失金？</h1><p>原本一場夢幻對決，點知搞到滿城風雨。星期日嘅廣州羽毛球世錦賽男單決賽，大馬嘅李宗偉領先林丹一局時，賽會突然熄晒場館冷氣，連當時在場嘅港隊教練何一鳴都覺得好突然，佢話：「場館由有冷氣變冇冷氣，一定有影響，一係就開賽前熄冷氣，唔可以人知你唔知。」何一鳴暗示有人知道比賽期間熄冷氣的安排，另一人就收唔到風。<br></p><p>「做法不合常理」</p><p>突然熄冷氣下，結果李宗偉被林丹扳平一局，而第3局李宗偉打到17:20時，因大腿抽筋，差1分都頂唔住要退出，大馬教練鄭瑞睦亦指做法不合常理及偏幫林丹。<br>何一鳴話：「李宗偉喺第1局處於順風果邊，其實好難打，放波好容易出界；第2局熄冷氣後，林丹由順風變冇風，放波都易控制啲。」何教練補充，唔清楚李宗偉抽筋，係咪同場內氣溫上升有關，因為佢同林丹都面對同樣情況。不過，國內呢種「突然」行為，就見怪不怪喎。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>