<html><header><meta charset="utf-8"><title>隔牆有耳：取代DaDa　阿澤捧好戲肥仔 - 李八方</title></header><body><h1>隔牆有耳：<br>取代DaDa　阿澤捧好戲肥仔 - 李八方</h1><p>性感女神DaDa近排鬧息影，搞到杜汶澤好煩惱。但阿澤家陣唔使頭痕啦，皆因佢經已搵到新嘅合作夥伴喇。有呢位新人加入影壇，港產片票房一定爆燈呀。邊個咁把炮？咪前日喺撐狼英場合，響記者鏡頭前虛報受襲嗰位鄧姓肥仔囉。佢演技咁好，呢頭話俾人打，嗰頭俾網民踢爆佢用水樽掟人。阿澤話，呢位肥仔假扮受害者時楚楚可憐，做番自己嗰時，爆粗又兇神惡煞，同CY一脈相承，極有演戲天份。<br>澤少話，肥仔「減吓肥整吓容應該有得做。反正DaDa又話退出，捧親啲女都話要走，捧仔好過啦！留佢喺片場，我慢慢教好佢」。果然係「澤」心仁厚呀！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>