<html><header><meta charset="utf-8"><title>獅隊話事人拖馬撐場</title></header><body><h1>獅隊話事人拖馬撐場</h1><p>【本報訊】梁振英前日到天水圍梁粉眾多，有稱部份是元朗區議會主席梁志祥「御用獅隊」揸Fit人陳嘉輝吹雞。部份挺梁者在場大展拳腳功夫，但陳昨透過第三者稱自己是維持秩序，「唔係我喺度仲大鑊！」</p><p>37歲陳嘉輝於元朗屯門以陳嘉輝龍獅隊承辦舞獅活動，梁志祥參選元朗區議會時，陳亦帶兄弟助陣；梁振英參選時到元朗拉票與梁志祥會面，陳亦在場。陳嘉輝2011年因協助追捕搶手袋男子獲好市民獎，好形象令他可與學校合辦獅隊，招攬新人。龍獅界人士指左派兩年多前入侵，「年輕力壯，唔睇得都嚇得」。他說左派「齋到400蚊，雞頭（招攬其他人）1,000蚊，開拖另計」。<br>據稱元朗美都餐廳是陳家經營，女收銀員昨稱陳不在，但指受電話滋擾。本報昨向警方查詢，警方指昨午接獲37歲姓陳男子報案，暫列電話滋擾處理，暫無人被捕。警方回覆本報打破慣例，出稿向其他傳媒主動報料，聲稱是一貫做法。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>