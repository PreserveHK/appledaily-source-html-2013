<html><header><meta charset="utf-8"><title>專題人物：織男手中線　明星身上衣</title></header><body><h1>專題人物：織男手中線　明星身上衣</h1><p>明星天天有新款靚衫着，原來不少由時裝設計師免費借出，最近Seth就借了兩件毛衣給薛凱琪，其中一件是新歌《周末畫報》MV內的一件鮮橙色毛衣。免費借衣，似有佔設計師的便宜，但Seth說是行規，也是互惠互利。<br>「通常係明星嘅造型師嚟借衫，大家係互利關係，我有免費宣傳，佢又可以試唔同衫」。他說，若明星要求度身訂造衣服，例如婚紗，則可能需要付費。但說到底，面子與人氣才最重要。「如果係Sammi（鄭秀文），好多設計師都願意借」。<br>織冷衫需要無比耐性，也許對不少港女而言，織頸巾已是人類極限，織女已經如此，更何況織男，他卻說：「我好享受織嘢，通常我一邊織一邊睇美劇，所以我唔覺得悶㗎！」但Seth也坦言，針織設計業界內，男性設計師少得可憐。</p><p>魚絲混毛冷　100%DIY織布</p><p>要一針一針把毛衣織好，考量的不單是眼力，還有個鼻。「好恐怖！我織嗰件橙色毛衣時，成間屋都係毛。後嚟有人教我，用檸檬水撈蜜糖沖飲，一日飲五、六杯，真係好得」。本來堵在喉嚨的一球球毛茸，成功排出體外。<br>既是針織達人，普通毛冷當然滿足不了Seth的創作慾，他愛編織毛線，薛凱琪的橙色毛衣，每條毛線都出自他之手，「我用四日織好，用料係Shadow Fox，影狐」。<br>現代織男，像花木蘭般，也會使用織布機，但他不在織布機旁嘆息，而是想盡不同方法設計一些紋理花款出來。「有人會問點解咁辛苦做自己嘅織布？出街買都得啦！但係，感覺完全唔同，呢件衫係由零開始，100%係自己做出嚟嘅」。<br>他不時到外地找尋各種古靈精怪卻又可用的物料，「好似Yes卡嘅鐳射膠條、魚絲、金屬線、紙……其實都可以織衫，呢啲物料經過處理可以好軟身」。不少物料購自日本，介紹的時候他忍不住讚嘆：「日本仔做嘅嘢真係好靚！」記者觸摸一下那些金屬線、紙製的紗線等，果然軟中帶點質感。<br>究竟一個男人怎麼會愛上針織呢？原來家中有個「縫補補」阿媽，楊媽媽年輕時在工廠補衫，而且是最難補的毛衣，耳濡目染，他亦慢慢學會各種針織技巧，「我嘅補衫、針黹、鈎織技術，都係佢教我」。剛剛在會展舉行的第20屆香港時裝節，他獲貿發局邀請作一節時裝騷，推銷自家品牌「SETH YEUNG」。會場角落，也有楊媽媽的身影，低頭為他的新裝縫補，「呢件係褲嚟，要調轉着」，楊媽媽拿着一件像上衣的褲子淺淺笑道。</p><p>師承慈母　頸巾贈好朋友</p><p>Seth在香港知專設計學院唸畢時裝設計高級文憑後，轉到英國升讀大學，主攻針織。在彼邦趕功課，像老太太一樣，不時在倫敦地下鐵織冷衫，惹來不少奇異目光，「有時有個阿嬸坐喺隔籬，我哋一齊織」。父母經營生果舖，財政狀況不算豐裕，但也負擔起他60至70萬元學費。Seth幾時還學費給阿爸阿媽？他說屋企人不計較，「我自己都有出去接job，幫補吓，𠵱家都有能力畀家用阿媽」。<br>手織物是愛之表達，這位現代織男，可曾送禮給他的牛郎或牛娘？Seth臉頰泛紅，尷尬說：「織過頸巾畀好朋友做聖誕禮物。」男朋友還是女朋友？「好朋友，哈哈哈！」他強調了兩次是「好朋友」。你有拍過拖嗎？「我26歲喇，唔係咁純情！」</p><p>你想爆?幫你爆!<br>熱線電話：2990 7225<br>mailto:Bom@sharpdaily.com.hk<br>WhatsApp：9131 4511</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>