<html><header><meta charset="utf-8"><title>隔牆有耳：社運大導　新片拍漁民辛酸 - 李八方</title></header><body><h1>隔牆有耳：<br>社運大導　新片拍漁民辛酸 - 李八方</h1><p>拍過唔少社運、基層生活紀錄片嘅「社運大導」陳浩倫又有新作，今次唔係拍攝反高鐵苦行，而係拍咗套探討漁民辛酸嘅作品《漁民與海》（圖），天都未光就跟漁民出海，睇住佢哋落力捕魚，但唔係成日有收穫，有時連一條魚仔都捉唔到。陳浩倫喺銅鑼灣避風塘，直擊佢哋以海為家嘅生活。漁民話不斷填海破壞佢哋生計，香港水域不斷有人探土、挖泥，好似沙中線就快要起，挖咗啲海泥，珊瑚死晒，啲魚吸咗淤泥透唔到氣會死，最後咪搞到漁民都死埋囉。但係你有你發展，漁民生計受損就投訴無門。漁民細訴，每次喺維港海域起完會展、西隧等等大基建，佢哋漁穫就會減少。想睇吓呢套片，去以下網址：<br> https://www.youtube.com/watch?v=ISQHbMKWxzQ <br><br>呢個網址，都可以睇到：  http://www.urbandiarist.com/ </p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>