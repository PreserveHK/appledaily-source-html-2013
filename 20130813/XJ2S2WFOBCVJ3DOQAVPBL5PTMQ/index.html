<html><header><meta charset="utf-8"><title>CY：多謝祝福師傅：出年仲大鑊</title></header><body><h1>CY：多謝祝福<br>師傅：出年仲大鑊</h1><p>昨日生日的梁振英，全日都無露面，只在特首網誌撰文，自稱收到不少賀電和賀卡，更有市民送鮮花到特首辦，自己「絕對心領」，並感謝各人祝福。<br><br>而《蘋果》就訪問了三位玄學家，他們一致認為梁振英下半年、甚至到明年，施政都會非常「難捱」，香港在他的主政下將更加動盪。</p><p>楊天命：十月、十一月更動盪</p><p>「梁振英金水氣特別重，香港下半年都冇運行，尤其十月及十一月，受到傷官星、食神星影響，梁振英官運不能發揮。」（記者：前日示威激烈，將來會否更多這種場面？）「未到最犀利，十月、十一月更煩，到時仲厲害。下年佢60歲犯太歲，但係係好嘅犯太歲，下年會好啲，今年都係麻麻地。」</p><p>麥玲玲：總之都係難捱</p><p>「佢面相奴僕宮差，條命嘅奴僕宮一樣差，所以班底弱，頻頻出事，總之佢請的人會論盡啲。今年佢條命會好動蕩，到出年先至最關鍵，因為係60年一次天干地支相衝，隨時成條命衝散咗，除非有好大喜事沖喜，或者要睇佢嘅貴人有幾強勢，總之都係難捱。」</p><p>吳佩孚：想化解做人要厚道啲</p><p>「佢條命踏入交脫運，今年遇上寅巳申三刑，刑衝較多，官運比較反覆，是非、官非都多，例如民望低同埋有僭建，寅巳申三刑自己身邊團隊都有問題，所以啲局長都自身難保，明年可能會好啲，但如果想盡量減低衝擊，凡事要忍，做人要厚道啲，同市民嘈或者撐冇利，反而容易出錯。」</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>