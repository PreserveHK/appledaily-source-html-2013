<html><header><meta charset="utf-8"><title>胸狠姊妹淘鬥吸睛雨僑晒Bra狙擊僭建思敏</title></header><body><h1>胸狠姊妹淘鬥吸睛<br>雨僑晒Bra狙擊僭建思敏</h1><p>自《喜愛夜蒲》開始，情色愛情電影再大行其道，導演錢國偉在《夜蒲3》繼續以激情作賣點，焦點落在林德信跟雨僑的床戲上。而向來擅拍愛情電影的導演葉念琛，新作《溝女不離3兄弟》亦有一場由緋聞女友莊思敏露bra情挑陳奐仁的床戲。前者激情熱辣，後者抵死性感鬥吸睛，難得曾合作《姊妹淘》的雨僑及莊思敏毫不錫身鬥「胸狠」，34C雨僑更晒bra狙擊同是34C僭建咪咪的莊思敏！</p><p>情色電影當道，激情電影再有市場，導演葉念琛本月17日上映的新作《溝女不離3兄弟》，除秉承他一貫的愛情主線及抵死對白外，還安排緋聞女友、身高5呎9吋的莊思敏拍一場除衫露bra，色誘怕醜仔陳奐仁的床戲。鏡頭以陳奐仁的主觀鏡為主打，一身OL打扮的莊思敏對着鏡頭逐件衣服除下，終露出內裏一件價值3,000多元的Bubbies胸圍，最後她只着bra及內褲，大騷打正旗號僭建的34C咪咪，加上黑絲誘惑兼胸壓之下，陳奐仁終成為獵物！</p><p>葉念琛為思敏清場</p><p>葉念琛昨日接受電話訪問時，表示花了一個下午拍攝，他說：「拍嘅時候都有清場，不過兩個演員都好放，仲畀咗好多意見，陳奐仁老婆都冇嚟監場。」對於緋聞女友莊思敏性感演出，他笑說：「我係導演，梗係要在場，唔通去食雲吞麵咩！」他透露電影會在重陽節時安排特別場及謝票，又會即場送名貴禮物給現場觀眾。<br>採訪：魯萍<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>