<html><header><meta charset="utf-8"><title>Food Express：熔岩漿蛋包飯</title></header><body><h1>Food Express：熔岩漿蛋包飯</h1><p>前幾日喺YouTube，見到日本嘅神級蛋包飯師傅，將蛋煮好後𠝹開，蛋汁就慢慢湧出，簡直神乎其技！前幾日去中環嘅niji Bistro，佢嘅流心蛋包飯完全止到我心癮。niji Bistro嘅蛋包飯正名係叫雙重流心奄列飯，最特別係將醬汁鎖住喺流心蛋同飯之間，簡單講，切開時會見到有蛋汁、醬汁、炒飯三層，就以北海道帶子香辣茄汁奄列為例，帶辣嘅茄汁好似熔岩咁流出嚟，配帶子炒飯，視覺味覺一流！</p><p>niji Bistro（3580 0227）</p><p>地址：中環士丹利街11號2樓</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>