<html><header><meta charset="utf-8"><title>苟芸慧唔敢拍拖</title></header><body><h1>苟芸慧唔敢拍拖</h1><p>苟芸慧及藍奕邦昨日於澳門擔任鐘錶店開幕嘉賓，最近因緋聞令工作不斷的苟姑娘，被問到可有計過賺了多少錢？她表示未有去計，但單是今個月就要出席七個活動，她說：「不過我要交加拿大同香港嘅稅，但都係件好事。」<br>苟姑娘坦言經歷過今次與郭富城的緋聞，及惹來各種是非後，令她學懂放下，她說：「經歷咗咁多，好多嘢都睇得淡咗，初初都會好唔開心，𠵱家都學懂放低。」她表示稍後會到台灣為無綫拍微電影，於台灣出生的她亦希望重遊舊地，問到可想有豔遇？苟姑娘說：「呢樣嘢都係隨緣，𠵱家都係放喺工作上先，因為我一拍拖就會唔專心工作。」<br>採訪、攝影：王崇穎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>