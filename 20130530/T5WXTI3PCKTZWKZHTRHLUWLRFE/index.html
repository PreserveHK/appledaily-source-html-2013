<html><header><meta charset="utf-8"><title>望天八卦</title></header><body><h1>望天八卦</h1><p>英國萬人迷球星碧咸（Daivd Beckham）自宣佈退休後，有傳佢會參演老友湯告魯斯（Tom Cruise）嘅《職業特工隊》（Mission：Impossible）第五集。噚日兩個靚佬就約埋喺洛杉磯睇冰上曲棍球，仲帶埋家人一齊去，可能湯佬想同碧咸斟合作計劃，但係碧咸個心肝椗哈妹Harper就不停黐實老竇，哈妹仲望住天花板個螢幕八吓，搞到老竇又不停望住天花板，連餵哈妹飲水都掛住往上望。碧咸發覺鏡頭影住佢時，又即刻咀吓愛女。湯佬雖然有養子陪，但就全程唔笑，好似好冇癮咁，係咪因為同唔到碧咸傾偈呢？</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>