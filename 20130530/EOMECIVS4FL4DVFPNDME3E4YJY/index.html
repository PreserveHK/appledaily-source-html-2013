<html><header><meta charset="utf-8"><title>愛國口號不是第一次喊</title></header><body><h1>愛國口號不是第一次喊</h1><p>一件舊汗衣，一句老口號，24年後被支聯會選中為燭光集會主題，並演變為巿民分化的導火線，當年印製「愛國愛民，香港精神」T恤，是工業傷亡權益會總幹事陳錦康。他直言始料不及，強調印此口號只是自然感情流露，沒想得太複雜，「如果大家真係對愛國呢樣嘢有保留，可以加埋個註腳落去，講明愛國不等於愛黨」。</p><p>陳錦康：自然嘅感情流露
</p><p>24年前，T恤都是由人手逐件印製，懂得做絲網的陳錦康成為民運「印衫王」。對於當年為何會用「愛國愛民，香港精神」的口號，他坦言已忘記，「嗰時印咗好多嘢，一諗起做個絲網就去印，好山寨，印咗幾多件都唔記得」。他相信是出於群眾當年的真摯感情，「唔鍾意共產黨，唔等於唔愛中國，當年講愛國愛民，只係覺得要做一個人要做嘅嘢，支援六四學生係出於愛國，係好自然嘅感情流露，唔應該諗到咁複雜」。<br>翻查舊照片，89年6月11日，200多人出席支聯會選舉大會，司徒華、張文光、何俊仁、劉千石等人，就在台上穿着這款汗衣。陳錦康指，若有人因此不參加六四燭光集會，是個人決定，「冇人會諗到搞成咁，我會問大家係咪諗多咗呢？如果大家真係對愛國呢樣嘢有保留，可以加埋個註腳落去，講明愛國不等於愛黨，但唔好因為咁令個運動分化咗，有時聽到呢啲言論，我哋都好唔開心」。<br>他認為每個人都應該愛國，「愛國係每一個人都應該，我都日日話政府不是，但政府有不是咪提出反對聲音，希望佢改善囉，唔係話唔認同自己係中國人，啲人將愛國等於愛黨，我唔會阻止，我只係唔希望因為咁搞到個運動分化」。<br><br>六四24年，我們不想記起，但未敢忘記。<br>蘋果六四專頁：  http://6471.appledaily.com/ </p></body></html>