<html><header><meta charset="utf-8"><title>隔牆有耳：<br>陳智思唔執輸　同劉洋合照 - 李八方</title></header><body><h1>隔牆有耳：<br>陳智思唔執輸　同劉洋合照 - 李八方</h1><p>【隔牆有相】<br>日前嘅全國人大會議開幕禮，在席者理應全副精力聚焦聽溫總宣讀工作報告㗎，但唔少委員嘅眼光，卻落在港區人大代表陳智思身後。究竟有乜嘢咁特別？原來中國首名女太空人、解放軍人大代表劉洋，坐咗喺陳智思後面；就連陳智思都忍唔住，要同劉洋合照留念。現場所見亦有唔少代表攞起相機狂影劉洋。</p></body></html>