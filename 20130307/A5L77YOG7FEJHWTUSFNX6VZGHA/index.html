<html><header><meta charset="utf-8"><title>馮仁昭四圍超：吳尊晒肌甩紋身 - 馮仁昭</title></header><body><h1>馮仁昭四圍超：吳尊晒肌甩紋身 - 馮仁昭</h1><p>大隻仔吳尊同鄭伊健、鄭少秋、林峯合演嘅新戲《忠烈楊家將》下個月就上，噚日電影公司發相，出名多肌肉嘅吳尊因為劇情需要，講佢接受阿爸鄭少秋教訓，要赤膊跪地受教，露出一身令𡃁妹尖叫嘅肌肉，但因為吳尊以前喺墨爾本讀大學嗰陣已經喺右臂紋身，另外背脊同腳面都有，衰在套戲係古裝，冇理由古人咁潮，所以發相同條片都要執走佢右臂嘅紋身。<br></p><p>另外，噚日導演于仁泰率領吳尊、伊健、林峯同周渝民去咗北京宣傳，因為型男眾多，現場粉絲多過傳媒，有記者故意問嘉賓邊個最靚仔？結果幾個靚仔話冇嚟嘅秋官最靚仔，真醒！伊健喺記招話拍呢部戲最大享受係識咗班兄弟，佢用伊健式普通話話：「拍完後感情還在，把這個友誼放在戲裏很開心。」唔知佢係咪將楊家兄弟當做洪興兄弟咁看待呢？而暫時掉低女友千語BB嚟做嘢嘅林峯，都話同伊健一樣，好開心同呢班兄弟結緣，佢仲話要同馬拍戲係好辛苦嘅事，搞到傷晒，真係心痛死BB。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>