<html><header><meta charset="utf-8"><title>人妻羅敏莊<br>搵仔陪試Bra</title></header><body><h1>人妻羅敏莊<br>搵仔陪試Bra</h1><p>【銅鑼灣】現年38歲嘅羅敏莊（Mimi）同陳國邦婚後生咗個得意囡囡陳禛，雖然有美滿家庭，但事業似乎麻麻地。早前佢炮轟遭無綫冷待，陀B期間冇劇拍要坐冷板凳，8月就快約滿，𠵱家成日俾人追欠騷，難怪佢話喺TVB做到好冇癮，13年青春冇晒，得個桔咁話。<br>唔知係咪壓力太大，前日下午五點幾Mimi約埋一位男性朋友去銅鑼灣購物減壓，但唔見老公陳國邦同行，可能要努力搵銀養家啦。</p><p>逐個研究好投契</p><p>Mimi同男性朋友去咗蘋果商場地牢一間專賣內衣嘅舖頭，見佢哋傾得好投契，兩個人仲拎起唔同款式嘅bra逐個摸，試吓邊款質地較好，男性友人畀完一輪意見後，Mimi就攞住幾個bra入去更衣室試吓，可惜都唔啱心水。約15分鐘後，佢哋再行咗幾間賣衫嘅舖頭，但都冇收穫，足見Mimi呢位人妻真係好慳家，唔會亂花錢。<br>採訪、攝影：陳辰</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>