<html><header><meta charset="utf-8"><title>逾300藝員晒冷造勢<br>無綫送名車救收視</title></header><body><h1>逾300藝員晒冷造勢<br>無綫送名車救收視</h1><p>無綫近期處於收視低迷期，連重頭劇《金枝慾孽貳》都遭遇滑鐵盧得平均19點（約122萬觀眾），創下黃金時段收視新低點，為挽頹勢，無綫今日安排全台逾三百名藝員晒冷造勢，還公佈將送重量級獎品吸引觀眾留低。<br>去年無綫也曾舉辦送車、送錢遊戲，包括《香港小姐競選》送名車，暑假期間三周內每日送1萬元現金獎等，大受觀眾歡迎，尤其一人一票選港姐贏靚車因反應熱烈而令電腦系統冧機，難怪無綫繼續「重金」留觀眾，在今日舉行的晒冷活動中將宣佈繼續有《Amazing Summer熱爆Fun》遊戲，讓觀眾得到回報。<br>另外，無綫更不惜暫停今日劇集外景拍攝，安排三百多位藝員返電視城影大合照及拍宣傳片，藝員包括徐子珊、黃宗澤、馬國明、胡杏兒及黎耀祥等，加上無綫再為增發新免費電視牌照司法覆核上訴，順道以藝員強勢撼香港電視。</p><p>「騷畀世界睇幾強」</p><p>對於有指此活動為救收視，無綫外事部副總監曾醒明昨日否認：「去年都召集咗全台藝員返嚟，除咗拍年曆封面外，亦壯聲勢，騷畀全世界睇無綫嘅實力有幾強，拍宣傳片包括Amazing Summer，去年嘅送禮遊戲觀眾好受落，送出近三百萬元，今年再接再厲，豐富獎品，斟緊嘅獎品希望有數十部智能手機同歐洲名車，詳情待落實即公佈，今次造勢唔係為咗收視，最主要係回饋觀眾。」<br>採訪：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>