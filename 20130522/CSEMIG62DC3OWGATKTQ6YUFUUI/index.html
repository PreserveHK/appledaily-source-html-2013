<html><header><meta charset="utf-8"><title>費Sir香口膠喪炒</title></header><body><h1>費Sir香口膠喪炒</h1><p>有球迷聲稱執到費格遜喺告別戰𡁻過嗰粒香口膠，仲搵個好靚嘅玻璃盒入住，放上拍賣網站。只係一日時間，呢粒費Sir最後香口膠已經炒到上15萬鎊（約176萬港元）！另外，費格遜獲英格蘭聯賽領隊協會選為今季最佳領隊，係佢老人家第4次攞呢個獎，冠絕同儕。</p></body></html>