<html><header><meta charset="utf-8"><title>老樹拉筋</title></header><body><h1>老樹拉筋</h1><p>巴西名模Gisele Bundchen同美式足球明星Tom Brady結咗婚6年，一家四口好鬼幸福咁。佢哋前日就齊齊去咗波士頓一個公園享受陽光，除咗囝囝Benjamin好活潑咁四周走之外，最過癮嘅係，孭住囡囡Vivian喺前面嘅Gisele，竟然雙手拉住棵老樹嘅樹幹嚟拉筋！之後未放低囡囡嘅佢，見到自己隻愛犬時，又忍唔住踎低嚟咀隻狗，狗狗仲開心到伸晒脷㖭。Gisele同Tom又大晒恩愛，全程不停咁咀嘴，仲坐喺老公大髀㖭！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>