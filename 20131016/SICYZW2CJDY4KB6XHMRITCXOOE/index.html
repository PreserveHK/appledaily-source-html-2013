<html><header><meta charset="utf-8"><title>隔牆有耳：發叔贊助　鄉議局北上洗腦 - 李八方</title></header><body><h1>隔牆有耳：<br>發叔贊助　鄉議局北上洗腦 - 李八方</h1><p>為咗加強統戰，西環新界工作部幫鄉議局喺今個月19至24號搞鄉議局國情研習班，參觀上海自貿區、聽吓強國政府架構、國際形勢、讀吓強國近代史同《基本法》課堂㖭。呢個團由出名「v v wet wet」嘅鄉議局副主席林偉強帶隊，v wet強話行程咁密邊有得玩，團員上去都係學嘢箒！雖然主席劉皇發去唔到，但都好闊綽咁贊助37位學員，一人1,000蚊北上洗腦。<br>鄉議局內唔少嘢都要發叔兼顧，好似舊年初出任鄉議局行政總監嘅林祿榮突然劈炮唔撈，發叔話因為局務太多太辛苦之故，𠵱家惟有登報請人，以免俾人質疑私相授受，呢個行政總監月薪6、7萬蚊一個月㗎。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>