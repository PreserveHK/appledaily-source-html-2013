<html><header><meta charset="utf-8"><title>中環在線：銀公京滬行話題　不離自貿區 - 李華華</title></header><body><h1>中環在線：<br>銀公京滬行話題　不離自貿區 - 李華華</h1><p>金管局總裁陳德霖前日拋低3,000字，堅持聯匯制度不變之後，隨即率領銀行公會訪京滬團，噚日先到上海準備開會，議題肯定關於上海自貿區同埋人民幣國際化嘅發展啦。</p><p>洪丕正馮婉眉已到埗</p><p>除咗陳總，好多銀行代表都已經到咗上海，好似銀行公會主席、渣打香港CEO洪丕正（Ben）、匯豐香港區總裁馮婉眉（Anita）。<br>Ben透露，幾間主要銀行連同中銀香港（2388）副董事長和廣北等大部份會員都會出席今日舉行嘅會議，一日趕足三場，見晒人行上海分部、上海銀監局、上海市代表，具體係邊啲官員，佢就先賣個關子。<br>佢預期，會議內容主要關於上海自貿區同人民幣發展，喺上海講完自貿區，佢哋打算上到北京都繼續講喎，可想而知，本地銀行界對自貿區呢塊肥豬肉幾咁有興趣。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>