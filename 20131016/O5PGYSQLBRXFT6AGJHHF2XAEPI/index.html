<html><header><meta charset="utf-8"><title>與舞蹈員特別投緣熊黛林電爵士男</title></header><body><h1>與舞蹈員特別投緣<br>熊黛林電爵士男</h1><p>名模熊黛林與鞋履手袋專門店Venilla suite合作，推出以派對為主題的鞋履系列。前晚肥了不少的熊黛林，在中環示範完最新的派對鞋後，穿上紫色性感舞衣於酒吧內與兩男兩女舞蹈員大跳爵士舞，不時擺出誘人甫士及放電，其中一位男舞伴攬她腰時，右手相當貼近其胸部，可見熊黛林當時跳得太過投入未有為意。<br><br>身形高䠷的熊黛林，挑選男舞伴時有一定難度，她說：「今次自己都練咗好多次，自己租排舞室練習，隻舞都有難度動作，好似男仔舉起我做十字架動作，又要抱起我轉，因為我嘅高度，都難為佢哋，平時啲女仔細粒，自己高大又肥咗，都好想問佢哋重唔重。」</p><p>身形特別好</p><p>熊黛林大讚兩位男舞伴靚仔，未知是否「舞者」與她特別有緣？她說：「一定要有少少過電，因為跳起舞嚟會更有feel，跳舞嘅人有氣質有自信，身形又好啲。」更直言喜歡身形好的男士。</p><p>自爆有人追</p><p>自言肥了五、六磅的熊黛林又說：「之前去巴黎食蠔又食芝士，上星期過生日，屋企人、朋友同老師都一齊飛去蘇州慶祝，好開心。」她透露收到男士送上很有心思的生日禮物，是否追求者？她說：「唔知，等人講出口先知，但係試過有人講出口，我嚇呆咗。」熊黛林謂今年生日願望是希望找到男朋友。<br>採訪、攝影：藍文浩</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>