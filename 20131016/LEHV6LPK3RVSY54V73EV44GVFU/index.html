<html><header><meta charset="utf-8"><title>隔牆有耳：世紀相會　「烏嘴狗」遇倫敦巴  - 李八方</title></header><body><h1>隔牆有耳：<br>世紀相會　「烏嘴狗」遇倫敦巴  - 李八方</h1><p>九巴「烏嘴狗」巴士同新倫敦巴士世紀相會。烏嘴狗先排喺歷史博物館展出，據講好受歡迎，唔少市民都專程去合照一番。<br>近日新倫敦巴士咁啱又路過香港，於是九巴噚日就安排祖孫兩代一齊同市民見下面。俗稱「烏嘴狗」嘅丹拿A型巴士1949年引入香港，係首批喺香港路面上行走嘅雙層巴士，𠵱家已經60幾歲，一早已經退休。而新倫敦巴士Routemaster今年初先正式投入服務，現代化車身由上海世博英國館嘅設計師Thomas Heatherwick設計，引擎亦環保好多，由柴油電力混能推動。<br>市民可以從呢兩架巴士，睇到半世紀以嚟巴士演變嘅歷史。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>