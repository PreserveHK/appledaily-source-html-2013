<html><header><meta charset="utf-8"><title>中環在線：港交所多了小加　少了升幅 - 李華華</title></header><body><h1>中環在線：<br>港交所多了小加　少了升幅 - 李華華</h1><p>四年前嘅今日，李小加走去港交所（388）返工，為翌年初接棒做CEO做好準備。轉眼四年過去，港交所股價原地踏步，喺返百二蚊左右，內部管理團隊就面目全非，有人數過，港交所嘅中高層呢幾年起碼走咗40人。<br>股民就最實際㗎喇，邊位做CEO唔緊要，最緊要業績同股價靚。李小加四年前返工，港交所做緊125蚊左右，期間大起大跌過，噚日收市報127.6元。再睇業績，港交所2009年純利47億元，舊年41億元，而營運支出比09年大幅增加42%。</p><p>中高層走咗40人</p><p>港交所呢幾年郁得最多應該係人，換咗三位CFO唔在講，其他部門阿頭基本上唔同晒人，有人幫佢計數，呢幾年起碼走咗40位中高層。唔知李小加高價收購返嚟嘅倫敦金屬交易所幾時先幫到手呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>