<html><header><meta charset="utf-8"><title>阿倫預告跳鄭多燕</title></header><body><h1>阿倫預告跳鄭多燕</h1><p>譚詠麟（阿倫）和李克勤將於12月6日至11日舉行「左麟右李10周年」演唱會，門票昨日公開售賣，並火速售罄，他們宣佈加開12至15日四場，合共十場，阿倫說：「應該冇期再加，十場寓意十全十美都唔錯。」兩人更透露演唱會上最「驚嚇」演出是大跳韓國鄭多燕的瘦身舞，帶領全場萬多觀眾一齊跳。 <br>阿倫和克勤昨早玩即興謝票，他們在微博留言兩人食早餐時，見到對面排隊買票的人龍，兩人便走去跟排隊買他們演唱會飛的巿民合照，大玩自拍，相中見不少市民都拿出手機影相或高舉V字手勢，認真鬼馬。<br>撰文：丁寧</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>