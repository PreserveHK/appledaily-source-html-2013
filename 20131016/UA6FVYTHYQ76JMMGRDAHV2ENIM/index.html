<html><header><meta charset="utf-8"><title>中環在線：Burberry行政總裁　將過檔蘋果 - 李華華</title></header><body><h1>中環在線：<br>Burberry行政總裁　將過檔蘋果 - 李華華</h1><p>蘋果公司招兵買馬，加強實力同三星、Google等對手鍊過，近日宣佈挖走英國時裝品牌Burberry嘅行政總裁（CEO）阿倫特斯（Angela Ahrendts），出任零售兼網上銷售部高級副總裁，佢仲係蘋果唯一嘅女性管理層。</p><p>幫公司股價升三倍</p><p>53歲嘅Angela喺時裝界打滾廿年，以拼搏見稱，早年試過一周做足80粒鐘，2006年加盟Burberry後，幫公司搞網上直播花生騷，畀客戶即時落單，可見佢幾多諗頭。喺佢主政期間，Burberry股價累升三倍有多。<br>咁做得，人工當然唔平，Angela舊年人工1,690萬英鎊（約2億港元），唔單止係富時100指數成份股內最高薪嘅CEO，更係首次有女性奪得此殊榮。佢過檔蘋果，轉會費非同小可，係咪物有所值就要拭目以待。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>