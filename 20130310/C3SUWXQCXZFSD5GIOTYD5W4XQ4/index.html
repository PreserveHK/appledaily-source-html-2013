<html><header><meta charset="utf-8"><title>「唔會唱錢住」　等滙率再跌</title></header><body><h1>「唔會唱錢住」　等滙率再跌</h1><p>【兌換策略】<br>日圓持續大瀉，令不少人重拾哈日情懷，提着偌大的行李箱，再戰這個曾因滙率高企而「遊人止步」的旅遊熱點，又一次殺入新宿、原宿百貨公司血拼，而且大部份人的戰略都是「滙率不動我不動」，「唔會唱錢住，因為新聞話日圓會再跌嘛。」<br>早於七、八十年代已向外「文化侵略」的日本，一直是港人最愛旅遊熱點，可惜大地震及日圓滙率10算，令不少哈日族轉軚哈韓。林先生數年前曾與家人同遊東京等，「都好耐冇去，咁貴」。他趁日圓大跌，昨到東瀛遊報團與朋友遊沖繩，希望團費可隨滙率而減價，又預計當地使費會減低，但坦言暫不會換日圓，因預料滙價會再跌。人同此心，一樣趁日圓跌與男友人同遊沖繩的李小姐，也會等出發前一刻才兌換日圓。</p><p>日零售商有意加價</p><p>莫媽媽早前才遊日本，「嗰陣仲係10算㗎！啲嘢貴好多」。她今次將與女兒同遊北海道，賞櫻花之餘也血拼，女兒也附和：「覺得抵啲都會買嘢多咗。」得到女兒首肯，似乎已在盤算如何血拼的媽媽，笑逐顏開。<br>趁日圓跌而高高興興遊日，經常到日本入貨的JC Shop老闆Francis說，這絕非「將快樂建築別人痛苦上」，因當地商戶及市民都想日圓貶值，日圓高企已令當地經濟不景，不少靠出口的大企業都裁員。<br>不過，阿信屋老闆林偉駿稱，日圓兌港元最好維持8算，因為日圓再繼續跌，會令當地物價上升，「我啱啱去咗日本採購，同當地啲零售店老闆傾，佢哋有意加價。」他預計日圓跌至7.5算，會進一步影響出口：「需求多咗，啲出口商就會加價賺多啲錢。」<br>《蘋果》記者</p></body></html>