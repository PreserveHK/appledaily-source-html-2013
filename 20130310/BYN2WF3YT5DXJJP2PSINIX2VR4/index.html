<html><header><meta charset="utf-8"><title>關仁隱事：「唱得」食死貓被屈遲到 - 關仁</title></header><body><h1>關仁隱事：「唱得」食死貓被屈遲到 - 關仁</h1><p>「唱得」早年因為成日遲到，所以俾人封為「遲到天后」，之後佢好努力改善，真係再冇遲到啦，點知早排又俾記者鬧爆話佢遲到陋習復發，但係關仁收到風，唱得今次係食死貓㗎，話說佢之前出席一個電子產品活動，本來嗰日佢好早到咗，但公關一直唔安排佢出嚟見記者，而且仲向記者講大話，話啲星未到所以唔畀做訪問住，後尾活動開始咗之後，班公關先至安排唱得出嚟見人，成班傳媒以為唱得又遲到，於是就鬧爆佢，班公關仲衰到明屈係唱得遲到㖭，唱得收咗人錢，惟有忍氣吞聲唔發火，夾生食咗呢隻死貓。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>