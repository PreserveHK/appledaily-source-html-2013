<html><header><meta charset="utf-8"><title>香港Lolita：平咗梗係買多啲</title></header><body><h1>香港Lolita：平咗梗係買多啲</h1><p>【特稿】<br>日圓大跌，對不少哈日族來說是喜訊，就像17歲的Mon與19歲的婷，兩人最愛一身哥德蘿莉（又稱哥德蘿莉塔，Gothic Lolita）打扮，「好鍾意日本文化，覺得好精緻，包括呢種流行嘅少女打扮」。這種經過日本吸收的歐洲文化雖已完全變樣，但巧究衣飾如一絲不苟的喱士邊，仍可看到歐洲宮廷的華麗。</p><p>華麗，當然要付代價。「啲衫好多上網喺日本訂返嚟㗎。」Mon昨一襲華美的黑裙，「大嗱嗱」要2,000港元，婷的也要數百元，「仲要訂日本雜誌嚟學習點着、興啲咩款」。兩人因仍要上學，故未能常遊日，但平日盡量「日化」，「最鍾意食壽司」。<br>兩人每月花五、六千元才可讓自己「像活在日本」，Mon說平日努力賺外快，「放學去教人設計」。日圓大跌，也令這對Lolita鬆口氣，「買化妝品都平啲啦。但應該唔會使少咗錢，因為平咗梗係買多啲啦」。<br>日圓滙率是經濟大事，但對她們來說，卻是可多買一個視力正常也可戴的眼罩，或是一支黑色唇膏，都是自得其樂的趣味。<br>《蘋果》記者</p></body></html>