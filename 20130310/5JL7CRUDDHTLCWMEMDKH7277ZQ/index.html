<html><header><meta charset="utf-8"><title>王菀之自爆多人追</title></header><body><h1>王菀之自爆多人追</h1><p>黃耀明、王菀之及盧凱彤等前晚在九龍灣出席時裝品牌活動，黃耀明透露最近忙為大愛同盟籌備活動，計劃開音樂會及出書籌款，爭取同志權益及處理不公平對待，他說：「阿詩（何韻詩）原本幫手諗大愛同盟個logo，但佢好忙。」是否忙拍拖？他說：「唔係，係舞台劇，我哋遲啲打算申請成為非牟利機構，畀大家多啲正面訊息。」<br>王菀之傳被獨立樂隊「觸執毛」結他手Mike Orange力追，自言單身的王菀之笑說桃花旺：「最近同朋友出街，坐隔籬全部都追我。其實對方已心有所屬，但觸執毛其他成員個個都話叫friend追我。」身旁的盧凱彤羨慕說：「你就好，咁多人介紹男仔你識，我忙工作咋！」<br>採訪：胡比<br>攝影：陳志嵐</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>