<html><header><meta charset="utf-8"><title>體壇拾趣：<br>洛文同金正恩做「隊友」</title></header><body><h1>體壇拾趣：<br>洛文同金正恩做「隊友」</h1><p>公牛名宿洛文早前去咗北韓，即時引嚟大量非議，亦成為惡搞對象。好多球迷都應該記得有隻game叫《NBA Jam》，有球迷拎咗N64版嚟改，改到變成北韓隊對美國隊，洛文喺北韓隊嘅拍檔就正正係國家領袖金正恩！話明係最高領導人，金正恩梗係好波啦，又入樽又射3分波，仲要永冇失手；入一球就已經16分，咁玩法美國隊又點會唔輸呀？</p></body></html>