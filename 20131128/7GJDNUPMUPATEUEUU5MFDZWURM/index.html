<html><header><meta charset="utf-8"><title>中環在線：維他奶鬼佬CEO普通話頂呱呱 - 李華華</title></header><body><h1>中環在線：維他奶鬼佬CEO<br>普通話頂呱呱 - 李華華</h1><p>維他奶（345）噚日公佈中期業績，來自意大利嘅新任CEO陸博濤（Roberto Guidetti）處女登場，佢除咗身高兩米，高人一等之外，普通話仲頂呱呱。<br>記者會上，本地傳媒與老闆羅友禮以廣東話對答，旁邊嘅陸博濤乾着急等翻譯轉為英文，先至作答。正當大家有些少不耐煩，一位內地記者以普通話問內地業務情況，陸博濤未等翻譯，立即以流利普通話回應，「在內地發展速度，並以最快分銷速度推進，目標是分銷後要有持續增長」在場傳媒頓感驚喜萬分。<br>原來陸博濤自1999年開始喺大中華地區工作，長達14年，先後喺廣州、北京、台北、上海工作，𠵱家就在港為維他奶服務。佢今年49歲，曾任可口可樂上海及北京分公司副總裁，亦做過寶潔大中華區總經理。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>