<html><header><meta charset="utf-8"><title>中環在線：一蘭租隔籬舖明年開分店 - 李華華</title></header><body><h1>中環在線：一蘭租隔籬舖<br>明年開分店 - 李華華</h1><p>「長龍店」一蘭拉麵在港擴充業務，粉絲以後應該可以食得輕鬆啲。<br>一蘭𠵱家喺銅鑼灣謝斐道440至446號H及I舖，隔籬間酒樓早排結業，一蘭即刻走去搵業主傾，據聞以月租32萬元傾掂，明年1月收舖，計埋裝修時間，估計明年4、5月可以開業。<br>可惜，兩個巨舖中間被駱克大廈後樓梯同機房隔開，難變成一個相連大舖。<br>一蘭𠵱家間舖大約3,500呎，月租只係23萬元，呎租唔使66元。隔籬間新舖有4,000呎，呎租就要80元，一年間升咗23%。照咁計，一蘭以後每月租金支出要55萬元，以每人入去食碗麵平均消費100元、每日24小時經營計算，每小時大約賣8碗麵就夠交租，對一蘭來說絕冇難度。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>