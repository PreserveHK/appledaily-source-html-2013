<html><header><meta charset="utf-8"><title>中環在線：中環牛記　變護膚品店 - 李華華</title></header><body><h1>中環在線：<br>中環牛記　變護膚品店 - 李華華</h1><p>中環歌賦街3號牛記茶室，今年4月因業主要求大幅加租，月租4萬加到12萬元，因而結業，唔少人仲專登走去幫襯，緬懷一下呢間做咗幾十年嘅茶餐廳。事隔多月，華華噚日路過見到上址已有新租客，換上一間法國護膚品牌專門店，仲係呢個品牌在港首間專門店，剛於本月初開張。<br>歌賦街𠵱家真係唔同晒，兩旁係歐陸咖啡店、著名日式麵店、美國高檔品牌服裝店、精品家具店，新進駐呢間護膚品專門店遲吓仲會提供按摩、修甲服務，喺呢條街應該好易消磨一個下午。</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24  </p></body></html>