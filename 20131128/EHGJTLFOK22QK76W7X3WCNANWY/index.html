<html><header><meta charset="utf-8"><title>中環在線：長實賣樓唔達標趙國雄賴政府 - 李華華</title></header><body><h1>中環在線：長實賣樓唔達標<br>趙國雄賴政府 - 李華華</h1><p>臨近年尾，又係各行各業sales追數高峯期。貴為地產界神級sales嘅長實（001）執董趙國雄，今年賣樓只得目標六分一，佢唔急住追數，反而賴政府唔批售樓紙，搞到賣唔到樓喎。<br>有「樓神」之稱嘅趙國雄日前接受本地傳媒訪問，罕有自揭肚皮，話全年賣樓收入唔夠50億元，即係只得全年目標300億元嘅17%，創13年新低。計埋今年賣嘉湖銀座同上海陸家嘴OFC，都只得200億元。<br>查實香港市況咁差，新地（016）、新世界（017）都一早調低銷售目標，只係趙國雄喺11月初見傳媒時，仲死口話唔擔心銷售唔達標。趙國雄賣唔到樓就話政府唔批售樓紙，其他發展商聽到唔知好嬲定好笑，有人忍唔住話「一早知長實好難達標，冇諗過咁遲至出來認！」</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24  </p></body></html>