<html><header><meta charset="utf-8"><title>網事力場：Whitney恨生孖BMia嘲拜神求子</title></header><body><h1>網事力場：Whitney恨生孖B<br>Mia嘲拜神求子</h1><p>【日日驗孕】媽模陳靜儀（Mia）嘅前夫莊家傑今年8月同Whitney閃婚，小倆口新婚即爆出Mia數臭前夫贈興，莊家傑不忿還拖，最終Mia獲前奶奶撰文力撐贏尾彩，罵戰得以畫上句號。有指事件後，Whitney同老公搬開住另築愛巢，Mia同前夫所生一對仔女交由嫲嫲照顧。<br>Whitney婚後升呢做後母，但都愛錫老公同前妻所生嘅仔女，Whitney都想同老公生BB，婚後已不設防，近日兩公婆仲去咗日本旅行，出發前Whitney已預告全力造人，Whitney噚日喺facebook留言：「好期待，何時可以知道有沒有好消息，好想每天都陪着他，已經想好弄甚麼款式的早餐，改甚麼名字，已經在想會不會到時攬住醫院條柱扭計話唔生。我每天都在驗，好像那些整天想中彩票的瘋婦一樣……」言語間似暗示有喜，守庫噚日即短訊Whitney送恭喜，佢話：「一有好消息，我一定分享的。」Whitney仲話想生孖胎。</p><p>聽到Whitney疑有喜，仲話驗孕似買彩票等中獎，Mia噚日搞笑咁話：「想中獎，咁叫佢買多幾張六合彩，又或者拜吓有求必應嘅黃大仙。」可擔心將來Whitney會偏心自己BB，冷落Mia一對仔女？Mia話：「唔會，我哋係兩個唔同家庭。」<br>場主：守庫</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24  </p></body></html>