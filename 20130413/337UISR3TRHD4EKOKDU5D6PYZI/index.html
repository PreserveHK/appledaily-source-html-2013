<html><header><meta charset="utf-8"><title>周麗淇膠咀天華</title></header><body><h1>周麗淇膠咀天華</h1><p>無綫劇《女警愛作戰》前晚在銅鑼灣舉行祝捷會，謝天華和周麗淇（Niki）自掏腰包請其他演員食飯，呂慧儀、王君馨和朱璇等均有出席。Niki曾承諾收視有32點（約205萬觀眾）便濕吻天華，而該劇最高34點（約218萬觀眾），席間兩人出蠱惑隔着保鮮紙和膠片濕吻，錫完互說：「好膠！」<br>問天華是否擔心H7N9？他說：「注重衞生好。」會否妒忌Niki錫鄭嘉穎不用膠片阻隔，他說：「我冇睇佢劇入面係點，見Niki咁有誠意想錫我，知佢恨咗好耐。」Niki反擊說：「佢有妄想症。」Niki坦言最初擔心天華要她錫下半身，她說：「我好驚要錫佢腳趾，好變態。」<br>採訪：王崇穎<br>攝影：陳順禎</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>