<html><header><meta charset="utf-8"><title>馮仁昭四圍超：郭晉安派奶粉墟冚 - 馮仁昭</title></header><body><h1>馮仁昭四圍超：郭晉安派奶粉墟冚 - 馮仁昭</h1><p>郭晉安噚日去到旺角，向市民免費派發2013罐佢代言嘅奶粉，吸引咗唔少公公婆婆排隊攞，現場仲有警察維持秩序。安仔自爆試過呢隻奶粉，味道近乎母乳，所以佢兩歲大嘅囡囡都有飲緊。對於近日H7N9疫情，安仔之後會返內地登台，佢笑話：「最重要係注重個人衞生，返到香港就唔返屋企住，先返公司自我隔離。不過佢都擔心5歲嘅囝囝返學，成日會提佢洗手，同埋減少食家禽，寧願貴少少買澳洲出產嘅肉類。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>