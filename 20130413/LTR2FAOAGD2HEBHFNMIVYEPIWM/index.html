<html><header><meta charset="utf-8"><title>林奮強「蒲頭」硬銷東北發展</title></header><body><h1>林奮強「蒲頭」硬銷東北發展</h1><p>【本報訊】由「梁粉」恒隆主席陳啟宗創立的香港發展論壇，昨日舉辦研討會，請來大批「梁粉」硬銷填海計劃。因偷步賣樓遭廉署調查、去年11月休假至今的行會成員林奮強，會上撐新界東北發展，「我哋講東北發展，可能係百零戶有啲唔方便，但係會有十幾萬戶得益」。有泛民立法會議員批評林說法荒謬，質疑新界東北發展是「割地賣港」，而非解決港人居住問題。<br>林奮強昨日出席研討會時遲到近半小時，被問到何時恢復行會職務時，林說：「我冇咁諗過，解決晒啲問題先」，又拒絕交代廉署調查進展就快步入場。林會上力撐新界東北發展和填海計劃，指「我哋一日喺度蹉跎，一日喺度諗緊每一段路點樣趕幾多人走，我哋邊度填海會殺死幾多條魚，我哋會錯過（發展機會）」，又指「唔可以話我哋唔想發展，但又話我哋想社會有公義、我哋想幫窮人、我哋想幫劏房」。<br>不過新民主同盟議員范國威批評，林奮強言論荒謬，批評新界東北發展計劃是「割地賣港」，「只係趕走多年務農的港人，搶地起豪宅賣畀內地人」。</p></body></html>