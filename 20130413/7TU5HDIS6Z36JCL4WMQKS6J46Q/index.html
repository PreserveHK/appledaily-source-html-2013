<html><header><meta charset="utf-8"><title>馮仁昭四圍超：<br>少爺占開騷胸襲藍奕邦 - 馮仁昭</title></header><body><h1>馮仁昭四圍超：<br>少爺占開騷胸襲藍奕邦 - 馮仁昭</h1><p>少爺占前晚喺北角新光戲院演出第二場「少爺占朱豔強口口笑之Super me」，佢先以「朱豔強」嘅角色喺粉紅色衣櫃走出來，又稱自己為豔強BB，佢話喺圈中有三個基界潮人，就係何韻詩、黃耀明同佢自己，又指如果一個男子組合多過兩個人，當中一個就係基民，台下觀眾起哄叫草蜢，佢就指仲有Boy'z（應為Sun Boy'z）。<br>之後佢邀請嘉賓藍奕邦出場，但狂抽水勁摸邦邦個胸，又手指指邦邦嘅屁股，搞到邦邦笑話：「你想篤就篤落去。」少爺占話邦邦鍾意同周國賢同埋劉浩龍玩3P，邦邦即話應該加埋容祖兒玩4P。<br>而少爺占亦攞熱門話題嚟講，當中包括黃秋生唔識小豬羅志祥、高皓正嘅戒自瀆論、何超盈迷幻街頭，又寸無綫嘅節目冇新意，最後仲拎埋特首梁振英出招救樓市同唐英年嘅僭建串連埋H7N9嚟講，語帶雙關話：「呢輪興H7N9，啱啦，佢哋一個7，另一個……」</p><p>驗身準備生B</p><p>最後佢變番少爺占重提同太太秘婚7年，又自爆會去做驗身準備生BB，但又驚醫生會同老婆講：「占占嗰啲嘢好杰，占占有十幾億游來游去。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>