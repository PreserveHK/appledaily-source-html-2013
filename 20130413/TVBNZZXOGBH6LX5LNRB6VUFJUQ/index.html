<html><header><meta charset="utf-8"><title>單位兩年爆七次　<br>兩戶未曾入住已退租</title></header><body><h1>單位兩年爆七次　<br>兩戶未曾入住已退租</h1><p>【本報訊】肇事單位非首次「爆屎渠」，有鄰居話前身住客是一名老人家，自他過身後單位便頻頻出事，曾有兩名新住戶在裝修及睇樓前一刻目擊屎渠爆發，嚇走退租拒絕入住，現時居住的一家五口則遷入一年多又出事，有街坊笑說：「莫非老戶主唔想再有人住？」</p><p>單位曾丟空一年</p><p>居於瑞喜樓2樓一名老街坊表示，23年前屋邨落成後便居住至今，見盡肇事單位的變遷，第一手住客是一名老伯伯，住了約20年去世，之前一直未聞有嚴重爆屎渠問題，其後他病逝，單位便丟空逾一年。<br>鄰居稱，曾有兩名住戶獲房署分配入住該單位，其中一個已簽約，裝修期間發生渠口倒灌，結果拒租；另一名住戶到來睇樓時遇上爆屎渠駭人場面，當場拒絕上樓，連同現有住戶，該單位兩年內已先後發生七次爆屎渠事件。</p></body></html>