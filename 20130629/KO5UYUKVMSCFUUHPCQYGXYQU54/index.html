<html><header><meta charset="utf-8"><title>鏟平農地毀家園　為紅色資本開路　梁振英「土地謊」與民為敵</title></header><body><h1>鏟平農地毀家園　為紅色資本開路　<br>梁振英「土地謊」與民為敵</h1><p>梁振英上任前以改革者自居，聲稱會改善港人住屋環境及土地供應。一年過去，樓價仍高企不下，港人港地由國企高價奪得；政府開發新市鎮，卻被民間團體踢爆是「騙地謊言」，因當局坐擁以千計公頃閒置土地及短租地不用，卻圖鏟平農地鄉郊，毀人家園。本土研究社成員陳劍青指，今年7.1不上街推梁振英倒台，難以扭轉與民為敵的土地政策。<br>記者：梁德倫</p><p>陳劍青指梁振英上場後引發多場土地規劃爭議，例如提出要開放邊境禁區，變成予內地人免簽入境的「特區中的特區」，引來割地賣港的指控。他又在施政報告提出要開發多個位處偏遠的新市鎮，其實似為中港融合開路，「好似洪水橋係為咗配合前海，東涌填海又為咗港珠澳大橋，嚟緊仲有一個新界北計劃，睇番地理環境就知唔係為港人服務咁簡單」。</p><p>公私房屋比例失衡</p><p>他說，新界棕土（意指附近環境遭破壞的土地）、各區閒置土地及短租地等，動輒以千公頃計，「佢個管治團隊成日叫我哋打開地圖搵地畀佢，其實一打開周圍都係」。他說，上屆政府在土地規劃上向地產商傾斜，現時梁振英政府則向內地傾斜：「港人港地畀國企機構高價投得，你話幾諷刺，根本係為紅色資本開路入嚟分餅仔。」<br>他續說，要改善住屋環境，應由調整公私營房屋在發展計劃的比例，僅推地拍賣，可能只是幫忙推高樓價，「如果政府肯起多啲居屋公屋，根本就可以幫到好多人，但係好多時私人房屋比例係高到嚇死人，安達臣道個計劃竟然去到8比2咁離譜」。<br>陳劍青稱，香港要反思，「發展如果一味講同大陸融合，但佢政策突然嚟個大轉變，可以隨手唔要香港，到時全港一齊輸晒邊個負責」？他提到，近年越來越多內地人到港買菜，「證明本地農業都有自己嘅重要角色，唔係一味鏟平晒起樓就啱」。<br>他指土地荒其實是「土地謊」，「政府成日話好多餅碎地唔用得，但賣地表又有呢類地推出仲賣埋」？<br></p><p>蘋果互動</p><p>今年7.1，有咩理由令你上街？（首六位）<br>1  爭取真普選：456人<br>2  要梁振英下台：384人<br>3  不滿政府垃圾施政：230人<br>4  抵制建制派購物優惠，上街不消費：126人<br>5  我只係搵唔到一個合理理由唔上街：93人<br>6  預演佔中：72人<br><br>你估今年有幾多人7.1上街？<br>少過10萬人：25票<br>10-20萬人：25票<br>20-30萬人：31票<br>30-40萬人：59票<br>40-50萬人或以上：680票<br><br>讀者可登入《蘋果互動》facebook專頁投票。投票結果會在7.1前於《蘋果日報》刊登。（上述投票結果截至昨晚10：30時）<br> http://www.facebook.com/AppleDailyExchange </p><p>新界東北的故事</p><p>■古洞的火龍果農莊採摘的有機車厘茄，隨時裝滿籃。<br>新界東北Style<br>提供圖片</p><p>■一群錦鯉優哉悠哉在綠樹林蔭的碧綠湖水閒游。</p><p>■區內也有本土工業，如醬油廠便與市民息息相關。</p><p>■每逢假日，馬屎埔村不但遊人多，蝴蝶更多。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>