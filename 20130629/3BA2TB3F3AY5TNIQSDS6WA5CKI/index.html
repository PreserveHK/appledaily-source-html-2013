<html><header><meta charset="utf-8"><title>無綫睇肉Summer開鑼7小花嬉水鬥拋</title></header><body><h1>無綫睇肉Summer開鑼<br>7小花嬉水鬥拋</h1><p>無綫為增強台勢，豪花億元購得世界盃、洲際國家盃播映權，2013 Amazing Summer也正式揭幕。除大型體育盛事外，無綫亦安排「睇肉」宣傳，昨日一班「有料」姐仔大解放，梁政珏、白雲、莊思敏、沈卓盈、雨僑、陳庭欣及姚子羚七小花穿上泳衣加amazing tee水上競技鬥拋胸，處處Big波蕩漾，「睇肉Summer」確具睇頭！</p><p>無綫Amazing Summer其中一炮新節目《反斗紅星放暑假》下周一首播，昨日安排一眾男、女藝員到佐敦一酒店泳池玩水上遊戲宣傳，白雲、梁政珏、莊思敏、沈卓盈、雨僑、陳庭欣及姚子羚等均穿上三點式泳衣，但外穿剪裁過的tee上陣，只有曾華倩、謝雪心及麥玲玲三位家長沒穿泳衣。<br>雖然女藝員都穿tee，但經剪裁過變成amazing tee，白雲剪成露肩裝，梁政珏剪成低胸背心，莊思敏等多人則剪成闊領裝，內裏的泳衣清晰可見。遊戲開始，35E白雲先接旨落水，只要稍為俯身，即有倒奶效果，當她站在池中，猶如pat pat放在心口般！34D梁政珏落水時，華倩忍不住笑說：「梁政珏落水即刻升起咗呀！好養眼！」梁政珏玩遊戲時十分投入，當同事用水槍向她射水時，不經意雙手夾在胸前擋水，34D更見立體。</p><p>思敏剪Tee被寸</p><p>同是有料之人的34D莊思敏，因月事來潮未有下水，但她的amazing tee右邊突然跌膊，在旁的華倩寸她：「你係專登定唔小心㗎？專登我就唔幫你拉喇。」莊思敏俯身時亦不經意展示豐滿身材。而有份落水的「浸大咪神」楊焉及32D蔡慧欣，因為包得太密實而被忽視，反而雨僑、姚子羚、沈卓盈及陳庭欣稍為俯身，一招「鬼影變幻球」搶回不少收視率。<br></p><p>不便落水的莊思敏接受訪問時表示，不想沒公德心弄污泳池，對於被華倩寸跌膊搶鏡，莊思敏說：「冇所謂，件衫剪出嚟好難控制。」但剪得不夠梁政珏低胸？她笑說：「咦，咁不如唔好着！俾人搶鏡冇所謂啦，最緊要玩得投入，吓吓抱住搶鏡心態就大件事，好快會冇衫着！」梁政珏則透露事前不知要落水，又否認搶鏡：「件衫華倩有畀意見點剪。」</p><p>白雲強調毋須減肥</p><p>「胸贏」所有女藝員的白雲，被問到輕易有倒奶效果，她坦言：「靚嘢唔介意騷出嚟畀人睇，唔好收埋屋企自己睇。」她表示很滿意自己身材，強調毋須減肥：「荷李活好多巨星都好豐滿，係一種美，唔一定瘦至靚！」雨僑則要為電影《猛龍特囧》連戲，要包到冚及防曬，她笑說：「咁多靚女身材好，自己企埋一邊啦，又唔係身材好，好少攞出嚟招呼大家。」不過她於大合照時都忘形俯身，成功搶回不少風頭。<br>採訪：卓寶花<br>攝影：黃偉雄</p><p>話你知：暑期節目夠Fun</p><p>無綫由去年開始，於暑期舉行《Amazing Summer》活動，是暑期無綫各台綜藝、劇集等節目統稱，今年節目包括《寵愛Wakaka》、《反斗紅星放暑假》及《千奇百趣玩FREE D》，劇集則有《衝上雲霄II》及《情越三世緣》等。無綫亦透過手機程式，提供「Amazing Summer熱爆Fun」遊戲，與觀眾互動。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>