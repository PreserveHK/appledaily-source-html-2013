<html><header><meta charset="utf-8"><title>嘉玲讚鄧文迪叻</title></header><body><h1>嘉玲讚鄧文迪叻</h1><p>劉嘉玲、楊千嬅、梁詠琪和傳媒大亨梅鐸的妻子鄧文迪昨晚在中環四季酒店出席藝術活動。問嘉玲早前在紐約與章子怡到鄧文迪家中作客吃牛肉麵，有指章與鄧泯恩仇，嘉玲說：「佢好叻，識煮餸，帶小朋友又工作，係女超人。冇聽過佢哋不和，鄧文迪係子怡介紹我識，唔好信傳聞。」<br>嘉玲另一好友趙薇也和陳坤不和，王菲因此在微博與陳坤「斷交」，嘉玲笑說：「呢個冇聽過，問番陳坤。」問她不在康城等結果，是否沒信心獲獎，她說：「梗唔係，套戲有咁成就，已經成功咗，獎項我控制唔到，我唔在乎，每一步都賺咗。」千嬅笑言會培養囝囝Torres做藝術家：「佢有潛質做音樂人，成日拎住老公個卡拉OK咪唔放。」<br>採訪：譚倩宜</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>