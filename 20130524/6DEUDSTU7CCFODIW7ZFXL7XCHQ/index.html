<html><header><meta charset="utf-8"><title>林夏薇代茵媺打到飛起</title></header><body><h1>林夏薇代茵媺打到飛起</h1><p>陳茵媺原本擔正無綫劇《寒山潛龍》女主角，飾演武林高手楊卯，但她突然辭演，盛傳是急返加國安胎，男友陳豪目前未有否認，只說：「有好消息會向大家公佈。」林夏薇臨危受命頂替陳茵媺，昨日《寒》劇演員在電視城試造型，林夏薇直言不介意執二攤，只在意要勤練功夫，應付接踵而來的武打場口。<br>林夏薇拍完另一無綫劇《單戀雙城》後，原打算小休至7月，但突收到通知，她說：「係臨時通知，比較趕，要去練功夫上堂，因為劇入面我做武林高手。」聽到角色是武林高手，全場譁然，難怪盛傳懷孕的陳茵媺辭演，林夏薇識趣說：「我唔知呀！只知道做武林高手，我唔介意，我好開心公司畀機會我演古裝。」提到堂哥林峯被傳閃婚，她說：「冇聽過，我今次去畢業禮。」</p><p>馬明想咀李詩韻
</p><p>同場的緋聞男女馬國明（馬明）和李詩韻在劇中演恩愛夫妻，馬明強烈要求加入床戲和咀戲，他笑說：「我成日都要求，但未成功過，我見到詩韻喺《情越海岸線》同展鵬係咁錫都火火哋，呢套我目標係爭取一個kiss。」李詩韻早前跟薛凱琪的黑人舊愛約會，事後她強調只喜歡中國人，馬明說：「我係百分百本土香港仔。」對於馬明要求咀嘴，李詩韻說：「都要講劇情需要，唔係為咀而咀。」兩人曾傳緋聞，會否怕拍劇時撻着？李詩韻說：「話咗五年後，如果大家都冇伴咁慘，咪試吓一齊囉。」<br>採訪：楊潔雯<br>攝影：黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>