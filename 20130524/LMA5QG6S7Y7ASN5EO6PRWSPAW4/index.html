<html><header><meta charset="utf-8"><title>Jeana喪玩波波</title></header><body><h1>Jeana喪玩波波</h1><p>邊個又要威，又要戴頭盔？之唔係𡃁模何佩瑜（Jeana）囉，佢戴咗獨一無異嘅泡泡頭盔。佢噚日去咗九龍灣國際展貿中心向加拿大籍泡沫表演家Fan Yang拜師學玩泡泡波，Fan馬上帶Jeana進入夢幻世界。<br>Fan曾經創下18個健力士世界紀錄，佢可以將一隻8800磅嘅大象放喺一個泡泡入面，咁當然可以輕而易舉用泡泡成功「老笠」5呎7吋高嘅Jeana，佢被笠後表現興奮。<br>Jeana仲即場學拉泡泡龍，Fan又為佢拉出泡泡彩虹。Jeana近日被爆失戀，問佢想老笠邊個，佢話：「我想俾人老笠多啲。」Fan將於7月中嚟香港開騷。<br>撰文：洪紅克</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>