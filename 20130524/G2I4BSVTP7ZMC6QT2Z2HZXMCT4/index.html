<html><header><meta charset="utf-8"><title>古仔唔使君如做媒</title></header><body><h1>古仔唔使君如做媒</h1><p>除了馬唯中及老公外，古天樂和吳君如前晚也有到中環出席愛彼錶活動，古仔戴上30多萬元名錶，君如也戴上70多萬元手錶，早前有指君如介紹陳妍希給古仔撮合兩人，殊不知卻搞出大頭佛，君如事後直言不敢再介紹女仔給古仔。<br>古仔前晚笑言不用君如介紹，他說：「我都好忙，朋友又好，邊個都唔使，呢排我有排忙，由頭到尾我都冇話使唔使（介紹），咁大個人唔使啦！」記者提議用東西塞住君如把口，古仔笑說：「佢把口邊塞得住。」古仔現正物色手錶給爸爸做父親節禮物，並透露他第一份禮物是父親送給他的米奇老鼠膠錶。</p><p>君如囡囡愛粉紅鑽</p><p>君如與陳可辛希望搵到一隻具收藏價值的手錶給女兒世代相傳，她說：「佢只係鍾意有石，最好係粉紅鑽，佢有問我㗎，叫我閃就留畀佢，佢唔鍾意又殘又舊嘅古董錶。」<br>採訪：溫敏芝<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>