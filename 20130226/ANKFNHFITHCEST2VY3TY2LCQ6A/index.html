<html><header><meta charset="utf-8"><title>任達華手指指睇景</title></header><body><h1>任達華手指指睇景</h1><p>【中環擺花街】任達華新年俾老婆琦琦同囡囡Ella撇低，兩母女返咗上海過年，自己就留喺香港同甄子丹開工拍新戲《3D冰封俠》，估唔到今時今日華哥事業心都咁重。上星期五華哥仲同成班工作人員去咗中環擺花街睇景，夜晚十點鐘左右佢同一行十人喺擺花街頭出現，見到任達華指手劃腳，指住幾幢樓嘅天台，身邊嘅助手好專心咁記低晒，其他人就行去睇位同影相做紀錄，成班人前後逗留咗差不多半個鐘，前期都咁認真邊個話香港片製作唔認真。<br>採訪、攝影：楊浩賢、彭琮然</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>