<html><header><meta charset="utf-8"><title>關仁隱事：「阿大」真真鬼祟出埠 - 關仁</title></header><body><h1>關仁隱事：「阿大」真真鬼祟出埠 - 關仁</h1><p>打星「阿大」同靚女「真真」拍拖已經係人都知，但佢哋依然堅持一般藝人作風，寧俾人知莫俾人見，好似前排佢哋出外旅行潛水，咁啱同關仁嘅朋友住埋同一間酒店，有朝大家喺酒店食早餐撞到，大家仲咁啱join埋同一個潛水團出海玩，朋友八畀關仁知，阿大同真真鬼咁避忌，雖然全團只有十幾人，仲要好多老外冇人認到佢哋，但阿大同真真全程都坐埋一邊，全程用背脊對住團友，不過阿大對真真都係好體貼，不時幫女友攞嘢食攞嘢飲，兩人又搭膊又攬腰，睇得出佢哋感情好好，唔知幾時拉埋天窗呢！<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>