<html><header><meta charset="utf-8"><title>陳倩揚老公扮大肚</title></header><body><h1>陳倩揚老公扮大肚</h1><p>陳倩揚和老公陳浩然昨日到亞洲博覽館出席「媽媽咪咪嘉年華」，陳浩然示範了「3D動感模擬懷孕過程全體驗」，倩揚見老公戴上假胎，令她回想以前懷孕的辛苦，她說：「以前每晚都瞓唔到，因條腰好『贅』，每晚要老公幫我捽腰，頭先老公瞓低，我都不期然幫佢捽腰，頭先佢行路嗰陣，佢同我講話唔郁得太快，老公終於明白懷孕嘅滋味。」<br>陳倩揚透露兒子陳羲廷下月滿兩歲，問她有否考慮生第二胎，她說：「我工作mode撻着咗，所以計劃兩、三年後先生。」母親節將至，倩揚笑言未知老公和兒子會怎樣跟她慶祝。<br>採訪、攝影：黃曉妍</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>