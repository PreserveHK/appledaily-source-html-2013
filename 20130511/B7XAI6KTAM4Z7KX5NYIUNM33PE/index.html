<html><header><meta charset="utf-8"><title>兩代城嫂密密斟<br>鍾麗緹撐Lynn換對舒服鞋</title></header><body><h1>兩代城嫂密密斟<br>鍾麗緹撐Lynn換對舒服鞋</h1><p>【澳門直擊】先後與郭富城拍拖的兩代城嫂鍾麗緹和熊黛林（Lynn），前晚現身澳門新濠天地出席歌舞劇「TABOO色惑」慈善首演場，二人大方合照兼密密斟。鍾麗緹支持Lynn的分手決定，她說：「女人好正常，一定要為自己多啲去獨立，做自己鍾意嘅嘢。」她又用女人愛買鞋作比喻去安慰剛經歷情傷的Lynn，她說：「女人買鞋好難，着好多好多就會發覺邊對舒服，舊咗咪next one。」<br>鍾麗緹透露女兒已經15歲，問可有提供性教育？她笑說：「佢好單純，讀書緊要，30歲先啦！」被笑會否教得太遲？她說：「講笑咋，佢𠵱家有男友，但個男仔好獨立同成熟，我亦會盡力做一個好媽咪。」</p><p>Lynn：感情要投資</p><p>大會安排一班SM打扮的模特兒，有男模在嘉賓耳邊吹氣、攬頸、摸腰，Lynn臉紅紅說：「都好驚，未試過有異性對我咁做。我拍拖都好保守，好似喺街攬錫都好耐未試過，二十出頭就有，以前唔識尷尬。」有指鍾麗緹戥她不值，Lynn說：「佢好靚，我知大家好關心我，感情係要投資吓。」但七年情投資失利？她說：「開心過就得，最重要開心過。」</p><p>同場還有趙式芝與老婆楊如芯（Sean）、蔡一智夫婦、Jessica C.（JC）與謝婷婷。婷婷笑言被人吹氣感覺好壞，問可有膽量與同場model一樣作大膽演出？她說：「應該唔可以，除非係搞笑，我唔係sexy嘅人，冇試過着呢啲衫。」而JC透露將赴馬爾代夫拍比堅尼寫真，早前她25歲生日，男友為她安排驚喜晚餐，又送了多條熱褲給她騷長腿。<br>採訪：張俊銘<br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>