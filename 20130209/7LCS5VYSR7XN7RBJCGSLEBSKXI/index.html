<html><header><meta charset="utf-8"><title>杏兒甜收情訊</title></header><body><h1>杏兒甜收情訊</h1><p>【中環蘇豪】胡杏兒早排去韓國做節目時，自爆話到咗呢個年紀唔再搞地下情，會喺適當時候公佈，唯一可以講個男仔係圈外人，咁樣講得即係好事近啦。前晚9點幾，杏兒約咗四位姊妹喺中環蘇豪區一間西餐廳食晚飯，成晚都見到杏兒個樣甜到漏，係咁陰陰嘴笑，當電話一有短訊，佢就好緊張即刻睇即刻回，回完之後嘴角仲留有一絲笑意，來來回回都留咗成四、五個短訊，單睇表情唔使問都知係準男友留言啦。<br>採訪、攝影：彭琮然、梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>