<html><header><meta charset="utf-8"><title>嘉欣子羚孖咇谷桃花</title></header><body><h1>嘉欣子羚孖咇谷桃花</h1><p>無綫小花龔嘉欣同姚子羚一向情如姊妹，成日做孖公仔，就算買年花都要行孖咇，姚子羚日前俾本報踢爆有揸寶馬嘅柴可夫男友Patrick Cheong，聽講任職投資銀行。蜜運中嘅子羚明顯容光煥發。</p><p>「我哋係筍盤」</p><p>姚子羚同龔嘉欣決定夾份用一千蚊買棵大桃花，姚子羚話：「我哋兩個都係筍盤。我哋做呢行，桃花可以增人緣。」<br>甩拖嘅龔嘉欣生肖屬蛇，新一年犯太歲，所以佢收拾好失戀傷痛，決定新年買棵靚桃花，行番個桃花運。龔嘉欣見過鬼好怕黑，佢話再拍拖都唔揀圈中人，身邊朋友都好緊張佢，不停為佢做媒，佢直認多咗好多追求者，佢話：「都係圈外朋友，要了解吓對方先，想慢慢先發展。」<br>撰文：洪紅克<br>化妝：Sammy Lam@zeal.image<br>場地：山城花藝</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>