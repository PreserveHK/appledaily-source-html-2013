<html><header><meta charset="utf-8"><title>年關前業主爭相加租收舖<br>起港鐵效應　西區未通小店先執</title></header><body><h1>年關前業主爭相加租收舖<br>起港鐵效應　西區未通小店先執</h1><p>【本報訊】社區發展定必容不下小店？西港島線料明年開通，西環一帶舖租急升，食肆同興旺被業主加租逾倍，今日年廿九最後一天營業；開業27年的先進鐘錶行，被業主收舖；不敵貴租由正街搬到皇后大道西的涼茶舖福和堂，或再面臨迫遷，老闆娘感嘆今年年關特別難過，「係咪只有大集團先有資格做落去？」<br><br>記者：陳凱迎</p><p>位於薄扶林道的先進鐘錶行，86年開業，明年才租約期滿，上周業主突然通知，今年4月前收回舖位。「傾都冇得傾，人哋要收舖，仲有乜辦法？」錶行東主張先生說。</p><p>「交得租嚟  出唔到糧」</p><p>張表示，約百多呎的舖位，租金由開業時每月3,500元，加至現時8,000多元，加幅雖未算驚人，但鐘錶修理行業式微，每月盈利約萬多元，要養活妻子及家中三名還在讀中學的孩子。「97後生意冇好過，但以前賺二、三千蚊好使過𠵱家好多，𠵱家乜嘢都貴。」他曾想過另覓舖位，但怕租貴及流失熟客，對明年通車的西港島線未感期待，「肯買嘢嘅都係自由行，但佢哋要買都去大集團買，對我哋啲小舖冇用」。<br>同樣有機會被迫遷的福和堂，於正街有20多年歷史，五年前搬到皇后大道西。老闆娘張女士說，搬舖後生意減半，幸還有老街坊支持。租約今年6月到期，業主一直不肯談續租，「𠵱家加租唔係話加幾多成，係加幾多倍。」張坦言，今年新年感受特別深，盼新一年覓得新舖。<br>位於正街的同興旺餐廳，最近在店面貼出告示，稱因租金急升、營運艱難，營業至今日傍晚6時便光榮結業。街坊透露業主把舖租由每月8萬元加至約18萬元，老闆擔心「交得租嚟、出唔到糧」，遂決定結業。區內的小店紛紛倒閉，街坊余女士深感可惜，另外讀大學及居住約10年的年輕人戴先生，認為發展在所難免。</p></body></html>