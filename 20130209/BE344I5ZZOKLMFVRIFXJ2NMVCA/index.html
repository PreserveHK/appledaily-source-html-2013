<html><header><meta charset="utf-8"><title>Mandy Lieu擺陣招貴人</title></header><body><h1>Mandy Lieu擺陣招貴人</h1><p>混血名模Mandy Lieu每逢農曆新年都會帶一大堆手信返大馬與家人過節，Mandy趁過年前到旺角花墟買花，打算蛇年在家中佈桃花陣催旺桃花運。Mandy說：「我哋呢行桃花好緊要，上年都有擺桃花陣，結果龍年工作上遇好多貴人，不過感情方面未有着落。」<br>Mandy到大馬過年後，會獨自去印度兩星期學瑜伽和冥想，想學做《再單身遊記》的女主角茱莉亞羅拔絲（Julia Roberts）一樣：「香港工作壓力大，想去沉澱同排毒，上年去咗意大利拍特輯，食咗好多美食，今次去印度學瑜伽同冥想，希望下一步可以好似Julia Roberts搵到真愛，感情方面唔敢太大期望，都係順其自然。」<br>採訪：顏英儀<br>攝影：林德雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>