<html><header><meta charset="utf-8"><title>隔牆有耳：<br>打草驚蛇　新聞處講玄學靠嚇 - 李八方</title></header><body><h1>隔牆有耳：<br>打草驚蛇　新聞處講玄學靠嚇 - 李八方</h1><p>大話英上台後，政府新聞處都失常，噚晚突然「畫蛇添足」，發出題為〈蛇年說蛇話香江〉新聞稿，除咗提供蛇通常只係喺食蛇羹食肆先睇到嘅「阿媽係女人」式資料，結尾亦騎騎呢呢，呼籲市民行山時，「別行差踏錯，打草驚蛇」。<br>但最無厘頭，係新聞處作為官方消息渠道，竟然喺份新聞稿大談玄學。根據新聞處官方批算，2013年「變化萬千、玄構難測」，又話根據玄學家指，今年蛇年屬水，「人與人之間有衝突、天氣會變得特殊，或有地理災害」。<br>政府新聞處咁講，係咪預告大話英上台後，香港今年有天災人禍？官方既有此說，市民如何趨吉避凶，新聞處又冇講，唔通要問被夢熊踢爆過去行差踏錯，搞到要離港避年嘅大話英？</p></body></html>