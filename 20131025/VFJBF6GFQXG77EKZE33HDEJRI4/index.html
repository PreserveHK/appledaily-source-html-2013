<html><header><meta charset="utf-8"><title>無綫花旦幫理不幫親杏兒：支持發牌</title></header><body><h1>無綫花旦幫理不幫親<br>杏兒：支持發牌</h1><p>政府「三揀二」發牌惹爭議，但同時令無綫少一個競爭對手，無綫昨日向藝人發出「短訊」，表明立場支持政府現行決定，有向藝人施壓「滅聲」之嫌。不過，周潤發等巨星都撐港視發牌，現時為無綫花旦的胡杏兒也無畏無懼，昨日與張智霖、吳卓羲等在將軍澳電視城出席《衝上雲霄II》慶功宴時，無懼對發牌事件暢所欲言。</p><p>王喜：似騙案
</p><p>杏兒說：「自己係支持發牌，咁樣可以百花齊放，有競爭先有進步，隔籬台勁啲，自己都畀啲心機啦！我覺得本地電視台應該同其他亞洲電視台競爭，並唔係同本地台爭。」會否擔心開罪公司？她說：「公司有同我哋交代自己立場，但冇要求我哋跟，畀好大自由，好尊重員工有自己諗法。」杏兒又坦承剛與圈外人拍拖兩個月後分手。同場的張智霖借出名車給《變形金剛4》拍攝，他自言未見過《變形4》主角，但兒子知道此消息後大感興奮。<br>此外，無綫前晚在《東張西望》找薛家燕等藝人呼籲藝人回巢，曾與無綫高層樂易玲積怨的王喜日前參加遊行，他昨日在fb留言：「歡迎他們回去跟自己爭飯食？真的比耶穌更有愛」、「越睇越似警訊入面啲騙案。」他昨日在電話笑說：「講笑箒。」有指回巢人士可要求不跟前上司見面，王喜說：「去叩人門冇理由仲要諸多要求，但自己唔會叩。」</p><p>姜文杰和關伊彤昨接受電台訪問，表示感激無綫好意，但暫只想跟住王維基。黃美棋前晚在中環出活動時說：「司法覆核又要幾個星期，佢想搞創意工業，想等吓佢先。」<br>樂易玲昨日在中環透露有台前幕後主動致電熱線，對於被指不主動聯絡舊演員欠尊重，她說：「如監製有啱角色，會搵佢哋返嚟。如真係有興趣，可以暗示吓，我哋會明嘅。」有傳黃日華、艾威和張可頤等被列黑名單，樂易玲否認說：「華哥成日話合約明年五月完，首映見艾威同我、戚其義同張家輝傾得好開心。」<br>採訪：楊潔雯、王連連、黃曉妍<br>攝影：仇志德、陳順禎</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>