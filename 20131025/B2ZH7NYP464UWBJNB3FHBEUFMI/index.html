<html><header><meta charset="utf-8"><title>新歡情史多多寸嘴Barbie喊暈送院</title></header><body><h1>新歡情史多多<br>寸嘴Barbie喊暈送院</h1><p>寸嘴Barbie夏尉喻早前被拍到與新歡「酒窩男」夜蒲，但報道出街後，新歡即被爆料大起底，指這位名叫Jerry的新歡平時四處媾女，甚至向女方傳露骨照。寸嘴Barbie前晚到中環出席派對，當被追問Jerry花弗史時，她明顯不想回答：「唔講，嗰啲係我朋友，圈外人，唔想影響其他人。」是否男友？她亦沒有回應。提到Jerry遭爆料，寸嘴Barbie開始雙眼通紅，問到男方四處媾女？她眼濕濕說：「唔想講工作以外嘅事。」代他澄清？她稱不是事實的不會回應。<br>問到有否和Jerry聯絡？寸嘴Barbie說：「朋友都有聯絡，總之我唔想影響人，希望大家體諒我。」語畢即痛哭，及後再說：「畀啲空間小妹，我資歷淺，可能以前令大家唔滿意，總之只係本人普通社交。」在旁的陳宛蔚及石天欣如左右護法為她抹眼淚。不過可能為Jerry花弗激心，寸嘴Barbie在派對上突然不適暈倒約30分鐘，要即時召白車送入瑪麗醫院急症室，陳宛蔚陪伴左右。<br>採訪：黃曉妍、藍文浩、梁繼光<br>攝影：朱志明、吳耀輝、潘冠恩</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>