<html><header><meta charset="utf-8"><title>關心舊愛鄰居被爆竊Lynn隔空賀城城生日</title></header><body><h1>關心舊愛鄰居被爆竊<br>Lynn隔空賀城城生日</h1><p>熊黛林（Lynn）和Ana R.前晚齊齊以火紅性感造型到中環出席朱古力Godiva活動，Lynn大露背，Ana R.則大低V，卻不慎走光露點。早前有傳Lynn生日有新歡富豪為她慶祝，她即否認澄清男方是朋友的男友，更是首次見面，傳聞傳出後Lynn更要託朋友向他賠罪。</p><p>Ana R.幸福洩春光</p><p>明天是Lynn舊愛城城48歲生日，問她是否已沒有感覺？她笑笑口說：「咁你哋幫我祝佢生日快樂。」提到城城鄰居被爆竊，Lynn依然關心謂：「之前都睇到同座有咁嘅消息，如果一個人喺屋內受傷就唔好。」城城自從和Lynn甩拖後似頭頭碰着黑，她稱沒有這樣嚴重。<br>Lynn早前稱已換電話號碼，是否已刪除城城電話？會否介意城城再有她的號碼？Lynn稱：「唔使刪除，不過唔知人哋乜嘢情況。如果我有新男友，唔想有誤會，所以託你哋幫我祝福就最好。」是否擔心親自祝福又傳翻撻？Lynn坦言有少許擔心，那麼有否新戀情？Lynn指剛剛適應單身，仍未準備迎接新戀情。 <br>同場走光的Ana R.亦於下星期生日，她表示慶祝活動由未婚夫安排，想收甚麼生日禮物？Ana R.即大晒幸福：「收咗最好嘅就係訂婚戒指，唔貪心。」</p><p>城城多武器驅賊</p><p>另一邊廂城城當晚在中環出席香檳餐廳開幕派對，大會送上香檳形蛋糕給他，提到Lynn託傳媒向他送上生日祝福，城城表示多謝。至於Lynn改電話免被指她仍掛着城城，他只說：「唔好講都過去咗，最緊要佢可以幸福快樂。」談到鄰居被爆竊，城城說：「保安唔差，只係有少少漏洞，希望警方派多啲人保護小市民。我住高層有好多武器，有警鐘同紅外線，唔怕死就嚟，咁等於打劫警署，屋企好近警署，咁近怕啲賊走唔切，除非跳落去。」<br>採訪：卓寶花、黃曉妍<br>攝影：陳順禎、仇志德</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>