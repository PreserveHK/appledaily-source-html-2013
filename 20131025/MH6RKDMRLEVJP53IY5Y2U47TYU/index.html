<html><header><meta charset="utf-8"><title>隔牆有耳：免費睇猛獁牙雕 - 李八方</title></header><body><h1>隔牆有耳：<br>免費睇猛獁牙雕 - 李八方</h1><p>猛獁牙雕係點㗎？相信好多市民未見過，嚟緊有機會嘞，因為「和諧盛世 藝術輝煌──『一代極品』猛獁牙雕香港藝術展」下月初喺會展舉行，7至8號上午10點至下午5點會免費開放畀市民參觀，係繼2012年喺北京人民大會堂展覽後，移師本港舉辦的大型牙雕藝術展覽嚟㗎！屆時主要展出香港牙雕大師朱忠盛200幾件猛獁牙雕藝術精品，包括《千尊頌盛世》。<br>猛獁牙雕工藝其實源自象牙雕刻，一般都以人物、動物、花卉同風景為主㗎。但自從1989年通過《瀕危野生動植物種國際貿易公約》後，全球都禁止象牙同其製品貿易，為咗令牙雕工藝傳承，梗係要搵象牙嘅替代品啦，最終猛獁、即係長毛象嘅化石象牙，就成為最佳代替品嘞。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>