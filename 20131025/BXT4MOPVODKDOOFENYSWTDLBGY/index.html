<html><header><meta charset="utf-8"><title>無綫開放非合約歌手攞獎</title></header><body><h1>無綫開放非合約歌手攞獎</h1><p>政府增發兩個免費電視牌照，電視大戰如箭在弦，上月通訊事務管理局狠批無綫違法壟斷，近期無綫成立唱片部星夢娛樂捧自己友，委任星煥高層何哲圖出任CEO，令人擔心《勁歌》頒獎禮自己友玩晒。</p><p>陳慧琳歡迎</p><p>何哲圖昨在中環透露無綫計劃明年開放音樂平台，歡迎沒合約歌手參加《勁歌》頒獎禮，他說：「2014年開始，開放音樂平台畀所有公司都有機會做挑戰歌同上榜，四大唱片都可以參與。」他又指今年《勁歌》總選採全民投票。<br>環球歌手陳慧琳昨日在電話說：「歡迎，因為自己冇合約，多個平台宣傳自己歌。」SONY歌手陳柏宇昨也說是好事。不過環球市場及宣傳總監譚家倫說：「𠵱家未收到無綫通知，好想知冠軍歌係咪全民投票定音統處決定？都未知無綫係咪落實，持觀望態度。」<br>不過，跟無綫友好的英皇CEO吳雨卻暗寸何哲圖說：「無綫冇同我哋講過，要搵一個啱身份嘅人講，唔通街邊人講又信喎。」<br>此外，梁乃鵬昨對於無綫成立星夢合併星煥，邀無綫高層余詠珊老公何哲圖出任CEO，二人身份令人覺得有衝突，他說：「余詠珊係非戲劇組總裁，佢請星煥歌手就係偏袒，𠵱家何哲圖係全職員工，可以講係一家親。」他指《勁歌》將公開給沒簽合約歌手參加，是良性競爭。<br><br>採訪、攝影：王連連</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>