<html><header><meta charset="utf-8"><title>嘉欣BB　良辰未到</title></header><body><h1>嘉欣BB　良辰未到</h1><p>鍾嘉欣日前成為時尚與美容雜誌《add》封面女郎，她一反乖乖女形象，穿上deep V與型格服，展現別一番魅力。劇集《巨輪》播映以來，嘉欣BB跟陳展鵬的緋聞與「正印」伍允龍的感情成為熱話，被問到感情的新進展，她鬼馬地說：「有呀！唔講得！哈哈……其實唔係特別新進展，感情事一直都有，只係一直唔講。我知年紀唔細，唔再係20、25歲嘅女仔，就快29+1，拍拖係必要。」</p><p>拒做高齡產婦</p><p>嘉欣BB與伍允龍已是公認一對，但一直未有公開，她說：「其實我好期望有一日同大家分享我嘅感情事，但係要等一個適合嘅timing。好似大家問阿Mo（陳豪）BB係仔定女，都係一個timing，佢覺得唔舒服就唔講。我都一樣，可能到兩年後有一日，我會突然覺得原來公開係最開心，咁就會好舒服同大家講，但係呢一刻，都係想將感情生活keep private。」何時輪到嘉欣生BB？她說：「我希望35歲前生BB，唔想年紀太大先做媽媽。」<br>明年是嘉欣BB入行十周年，她很慶幸得到很多眷顧：「相當幸運，可能因為信仰，我覺得一路以嚟，神都喺我身邊傍住，好到令我到今時今日仍有能力屹立喺呢個圈。我成日問自己，點解到咗第九年我依然冇被叮走？點解我仲可以繼續唱歌同演戲？如果唔係一種神蹟、一個miracle，有一種力量喺度保護我嘅話，我應該走唔落去。」（詳細內容請參閱第26期《add》）<br>撰文：林妃</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>