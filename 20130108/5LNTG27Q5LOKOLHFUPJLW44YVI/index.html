<html><header><meta charset="utf-8"><title>中環在線：<br>夜期未推　券商已ready - 李華華</title></header><body><h1>中環在線：<br>夜期未推　券商已ready - 李華華</h1><p>港股旺番，成交急增，趁股民卦住炒股唔得閒鬧，港交所（388）有乜新嘢好快啲推嘞！好似夜市期貨咁，時富證券比港交所CEO李小加醒目，噚日宣佈推出期貨iPhone app，明顯係方便客戶玩夜期，自己㩒就得。<br>反而係李小加忽然變得保守，噚日俾人問係咪首季推夜期，佢話要再同監管機構傾。<br>有份籌備夜期人士就透露，夜期嘅技術細節全部傾好晒，𠵱家市旺，成交大，阻力只會越來越細，延遲推出嘅機會好微，「不過港交所係咁㗎啦，佢話第一季，你咪預第二季，總之好樂觀上半年可以推。」照咁講，證券行可以準備定喇。</p></body></html>