<html><header><meta charset="utf-8"><title>隔牆有耳：<br>倒狼太狠?　政協冇李份 - 李八方</title></header><body><h1>隔牆有耳：<br>倒狼太狠?　政協冇李份 - 李八方</h1><p>新一屆省市同全國政協委員名單，即將出爐。每逢呢啲時候，邊個被out、邊個入局嘅消息總係滿天飛。建制派呢期忽然流傳，小小超李澤楷未必有得冧莊做北京市政協委員喎，有人仲繪影繪聲話，梗係同now TV唔撐政府有關啦。嘩，唔係狼英發功啩？如果係真，小小超以後唔使去人民大會堂開會咯。</p><p>now TV惹阿爺不滿</p><p>翻查資料顯示，小小超喺2000年獲增補為北京市政協委員，之後兩屆都成功冧莊，換言之已經做咗成12年北京市政協委員㗎嘞。查實內地對委任呢啲花樽政協，都冇一定標準，唔似香港咁，會要求同一公職最好唔多過六年限期，所以只要中央歡喜，真係長做長有。<br>唔知點解，最近政界卻突然傳出，小小超北京政協委員或不保，原因係乜？唔通表現唔好？冇人解釋到；但有人就話，唔排除小小超擁有嘅now TV，成日不留情面批評狼振英，引起阿爺不滿，甚至「梁粉」都要揼佢哋台嘅記者，倒不如踢走佢小懲大戒！但亦有人反駁，中央點會為咁小嘅事，決定唔再委任佢？係咪有人亂放風，故弄玄虛咋？<br>都係某資深左派中人心水清，叫大家亂估無謂，因為小小超有冇得留低，只有天知地知同阿爺知。國家機密，都係唔知好過知喎。查實就連全國政協內嘅特邀港澳委員，來屆都會換走唔少人，有望升呢做常委嘅大熱，霍震霆依舊榜上有名。<br>至於唐唐，佢公然同屋宇署開拖，唔知會唔會令佢個常委席位有變數呢？<br><br>mailto:pf_lee@appledaily.com</p><p>齊心一意，打救行騙長官梁振英<br> http://www.tomonews.net/game/bslapcy/web/ <br></p></body></html>