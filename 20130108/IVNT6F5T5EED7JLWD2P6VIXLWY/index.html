<html><header><meta charset="utf-8"><title>蘋機會：1080p靚芒　高清撲蝶</title></header><body><h1>蘋機會：1080p靚芒　高清撲蝶</h1><p>睇慣了高清電視，突然行返轉頭睇標清起格電視節目，硬是有種看不過眼感覺！靚芒手機亦一樣，說的是「蝴蝶機」HTC Butterfly，5吋巨芒打頭陣不特止，還借助全高清解像度兼點對點技術，打贏元老級的Sharp AQUOS屏幕！色彩是否如蝶上的斑紋般繽紛，留待大家細細品評，但叫我用回那窄小又低像素的手機，感覺已是不可能！<br><br><br>記者：陳國輝　攝影：伍慶泉<br><br>模特兒：Cherry@Unique</p><p>色水比拼靚過Sharp</p><p>唔少人話，由iPhone「轉會」玩Android，原因就是要追求寬闊靚屏幕，讓眼睛享受多一點！繼人氣爆燈的Samsung Galaxy Note II後，Sharp SH930W再升呢玩1,920×1080p全高清顯示，尺寸輕微縮水至5吋，但採用點對點技術，加上自家AQUOS芒，鬥細緻及順滑程度，這位老前輩的確稍勝一籌！<br>不過，話咁快又被Butterfly趕上，此機同樣是5吋1,670萬色，解像度也達到1,980×1,080p，分別是「蝴蝶機」採用SLCD屏幕，Sharp就採用CG-Silion。齋睇數據可能唔覺有分別，但現場比較同一張相，你會發現Butterfly表現暗位能力的確有一手，至於處理光暗位問題，Sharp SH930W則比較拿手，更具立體感；此外播高清片時，Butterfly也稍為自然，特別一提，此機內置S4四核處理器，所以動態畫面會比配置雙核心的Sharp流暢好多。</p><p>酒紅靚背飛甩老土</p><p>純要求輕巧、細部？你可以揀SH930W即可！如要求玩款，個人就認為Butterfly相對較獨特，HTC過往經常用黑、白色作主調，這次反傳統起用「令面」酒紅色靚背，機身還呈彎曲狀，感覺更加優雅。如此破格，是否特別為針對日、台市場？那就不得而知；但值得留意是，Butterfly學足Sony及Sharp等日系牌子，首次提供IPX5級國際防水標準，基本生活防水絕無問題；不過內置鏡頭就並非如一般日系機，成千萬上落咁厲害，它僅配備800萬像素CMOS，不過有F2.0大光圈、28mm廣角及全景相，算是一種補償。</p><p>HTC Butterfly
</p><p>系統：Android 4.1<br>處理器：Qualcomm S4 APQ8064 1.5GHz四核<br>制式：WCDMA/GSM四頻<br>屏幕：5吋<br>體積：143×70.5×9.08mm<br>重量：約140g<br>顏色：黑、白、紅<br>查詢：三禾電氣（2374 0718）</p></body></html>