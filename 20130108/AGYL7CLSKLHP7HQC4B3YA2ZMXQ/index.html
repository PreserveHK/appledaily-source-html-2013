<html><header><meta charset="utf-8"><title>沙膽虹手記：<br>笑大人個口 - 沙膽虹</title></header><body><h1>沙膽虹手記：<br>笑大人個口 - 沙膽虹</h1><p>人稱「四叔」的恒基地產主席李兆基話如果政府肯免補地價，畀佢用新界耕地起樓，佢可以在環頭環尾起多些一百萬元以下嘅平價樓畀人上車，三百呎每月只需供五千，係人都供得起。四叔明知咁樣係冇可能嘅事，但照樣公開咁講，唔知係寸嘴定係晒命，顯示一下自己有五百一十萬呎新界農地土地儲備；更離奇的是，沙膽虹扭開有線電視，竟然見到跑馬燈、長遠房屋策略督導委員會成員蔡涯棉回應話四叔的建議不是不可行，只是要限制發展商免補地價後不得牟取暴利。大佬呀，就算你限制四叔利潤，亦好難限制從四叔買入單位後一手業主轉售的利潤；如果要限制，就只有限制業主轉名時要補回地價畀政府，咁咪即係居屋囉！咁使乜四叔去起呀？<br>如果政府真係免補地價畀四叔起一百萬元的三百呎平樓，沙膽虹敢保證排隊買樓人士由新界排到尖沙嘴，而且樓價即刻跌五成，同時還會有二百萬業主上街遊行！四叔錢太多，食飽冇嘢做亂噏，蔡涯棉居然仲話唔係冇得諗，真係笑大人個口。咁嘅人做長策會，房屋問題點有希望解決呢？<br><br>沙膽虹</p></body></html>