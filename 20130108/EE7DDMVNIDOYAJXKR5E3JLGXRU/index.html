<html><header><meta charset="utf-8"><title>樂香園：內房股至少玩多季 - 海迪</title></header><body><h1>樂香園：內房股至少玩多季 - 海迪</h1><p>如果喺舊年如此難玩嘅市況，你嘅投資組合有買內房股看門口，咁你應該輸極都有個譜。事關內房股係2012大贏家，回報率可達70%至80%，完全係反底的升法。踏入2013年，內房股依然強勢，尤其近排炒城鎮化概念，連講不出冧巴的內房股都升爆燈。咁搞法，大家都想問，究竟仲會升幾耐？<br>有早排有去完內地睇樓的基金界朋友同海迪講，雖然9、10月有二、三線開發商搞減價促銷清貨，令人覺得個樓市似乎頂頂地；但到了11月，銷量又出乎意料地大升。有樓盤決定即時收返個減價，居然到12月銷量仲keep到，睇情形需求仍然係好硬淨。𠵱家仲追入內房的朋友，係賭緊一線城市樓價今年仲會升。似乎喺呢個政策真空期之下，內房股至少仲可以玩多季。<br>不過買股票，要睇埋個估值，以龍頭中海外（688）為例，預測市盈率12倍，同行業歷史平均市盈率相近。<br>海迪要提醒各位，內房股的利潤率有下降的迹象，債多的小型開發商，到時就要面對回報低過資金成本的困局。呢個板塊全年要再做贏家，有難度。<br><br>海迪</p></body></html>