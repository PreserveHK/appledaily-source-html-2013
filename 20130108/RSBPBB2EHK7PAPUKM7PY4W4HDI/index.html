<html><header><meta charset="utf-8"><title>囝囝扭計　大肚Rosanne激動獅吼</title></header><body><h1>囝囝扭計　大肚Rosanne激動獅吼</h1><p>【上環】過氣女子組合2R嘅黃婉君（Rosanne）09年12月嫁畀混血牙醫Derek，上岸為人妻，去年4月又生埋混血囝囝白迅（Dylan），三口之家即將又添新成員，33歲Rosanne去年底興奮宣佈已懷咗第二胎，將會生個蛇BB，佢仲話好恨追番個女。大肚婆梗要食多啲嘢養胎，佢哋前晚就去咗名人飯堂上環尚興買外賣，嗰度周星馳及富豪劉鑾雄同女友甘比都成日嚟開餐。</p><p>老公做跑腿</p><p>前晚8點幾，懷孕約五個月嘅Rosanne負責揸車，牙醫老公Derek當然做跑腿落車買外賣，搞掂晒上番車之後，坐喺Rosanne大髀嘅囝囝Dylan突然扭計，搞到Rosanne竧𣉢到面容扭曲咁大叫，Derek立即落車，將Dylan由車頭抱番去後座。唔知係咪大肚婆易竧𣉢，又或者餓得滯，Rosanne全程黑面，對扭計Dylan好冇耐性，好彩佢有個細心老公Derek呵番佢哋兩母子。<br>採訪、攝影：朱志聰、吳耀輝</p><p>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012　（電腦版） <br> http://bit.ly/ent_m2012　（手機版） </p></body></html>