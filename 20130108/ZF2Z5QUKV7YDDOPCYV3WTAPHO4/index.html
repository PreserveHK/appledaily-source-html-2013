<html><header><meta charset="utf-8"><title>星爺搵徐崢教路</title></header><body><h1>星爺搵徐崢教路</h1><p>【北京】內地演員徐崢自導自演嘅《泰囧》截至前日，上咗26日收約11.54億人民幣，成為華語片票房冠軍，風頭一時無兩，搞到周星馳都唔執輸，日前約佢喺北京食飯。星爺呢輪忙於喺內地宣傳《西遊．降魔篇》，咁忙都主動請徐崢晚飯，原因係內地影圈中人都讚今次《泰囧》宣傳做得好成功，而主導宣傳就係徐崢，星爺搵佢教路冇搵錯人。<br>撰文：林妃</p></body></html>