<html><header><meta charset="utf-8"><title>女神tea time：摘去鮮花種出大廈 - Fifi</title></header><body><h1>女神tea time：摘去鮮花種出大廈 - Fifi</h1><p>自從apm進駐觀塘後，其白色光潔的牆身，更突顯周遭建築物經年風霜；各大年青品牌插旗，令小販攤檔的「走樣」卡通Tee變得更下欄。<br>冇錯，新事物令此老人區蘇醒，但同時正摧毀一個社區。<br>自市建局於觀塘展開收購後，一間接一間小店結業。昔日逼到癲的裕民坊，於非繁忙時段有如死城。<br>要在觀塘尋找商場以外的食肆，可謂難過登天，有次菲菲終於喺街市後面，搵到有近40年歷史嘅小店「榮華川菜館」，食品質素唔錯之餘，最難得係侍應阿姐會主動上前搭嗲，閒話家常。<br>菲菲小時侯曾居於觀塘，估唔到昔日一個人情味處處的社區，今日想重拾「舊歡」，你最少要願意由港鐵走幾個街口。重建，唔單止令小店於該區邊緣化，亦令人情味被邊緣化。<br>近年，觀塘地鐵站以至四周商廈，都彷彿配合apm，牆身一一變成亮麗的白色，原本係乜嘢色？大概早已被遺忘了。<br></p><p>Fifi<br>本欄逢周二、四刊出</p></body></html>