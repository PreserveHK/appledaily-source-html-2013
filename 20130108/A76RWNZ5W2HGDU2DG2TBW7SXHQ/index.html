<html><header><meta charset="utf-8"><title>中環在線：<br>肥彭文膽　唔肯退休 - 李華華</title></header><body><h1>中環在線：<br>肥彭文膽　唔肯退休 - 李華華</h1><p>國泰航空（293）前公關顧問麥奇連（Kerry McGlynn）舊年6月離開國泰，去歐洲玩咗轉，回澳洲老家住一排之後，舊年年尾低調去咗同系嘅太古地產（1972）做兼職顧問，唔肯退休，點都要同傳媒保持接觸咁話。<br>剛過去嘅聖誕，麥奇連喺澳洲同家人過生日，雖然經已71歲，但佢話心境越來越年輕，睇佢同孫女Jennifer（圖）笑容咁一致，就知佢生活幾咁happy。<br>佢話，應承幫太地做兼職顧問，主要想生活充實啲，同社會、傳媒保持聯繫，佢喺香港生活咗38年，亦想繼續留喺香港。<br>麥奇連後生嗰陣喺政府新聞處工作28年，係前港督彭定康文膽。回歸後彭定康來港，都會搵佢聚舊。麥奇連02年退休，國泰前行政總裁陳南祿06年請佢復出做公關部顧問，舊年年中離開，轉頭去同系公司幫手，都話呢個世界好細啦。</p></body></html>