<html><header><meta charset="utf-8"><title>中環在線：<br>股壇老行尊　吟詩頌忘年戀 - 李華華</title></header><body><h1>中環在線：<br>股壇老行尊　吟詩頌忘年戀 - 李華華</h1><p>都說20歲至80歲嘅男人都鍾意廿幾卅歲嘅後生女，就連出名識飲識食、75歲嘅股壇老行尊張天生都認同，話呢個情況好正常。<br>噚日同佢春茗食晏，佢仲因此詩興大發，即席作咗兩句：「古希歲月入花叢，恰似枯樹戀寒冬」。</p><p>膽固醇超標要減磅</p><p>所謂「人生七十古來稀」，張天生形容70歲老人家似枯樹都好易明白，但係點解入花叢似戀寒冬呢？唔通「寒天飲雪水，點滴在心頭」，張天生有苦自己知？哈哈。<br>雖然張天生係咁講，但唔代表佢一定有曳曳，佢舊年底先同張太大宴親朋慶金婚，兩人感情相當好。最近就忙緊減肥，事關過年前醫生話佢膽固醇超標，要減磅，佢亦積極做運動減咗幾磅。</p></body></html>