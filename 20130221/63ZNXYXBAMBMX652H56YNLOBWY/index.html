<html><header><meta charset="utf-8"><title>中環在線：<br>港交所開定房　防夜期嗌救命 - 李華華</title></header><body><h1>中環在線：<br>港交所開定房　防夜期嗌救命 - 李華華</h1><p>港交所（388）4月推夜期，證券行增聘人手或安排現有員工輪班之外，港交所幾個相關部門亦增加咗人手預備到時開夜，位於中環交易廣場嘅寫字樓仲開咗個房，做夜期救命（S.O.S.）中心，假若有證券行喺晚上死機，可以即刻走去呢個救命中心開機，繼續夜期買賣。</p><p>後備支援好重要</p><p>港交所喺上環無極限廣場嘅寫字樓，一直有個房做日期救命中心，但過去10年都冇用過，事關如果券商真係死機，通常第一時間將啲盤射去友好券商度做，唔會搵人走去救命中心開檔。<br>雖然係咁，呢個後備支援設施點都要有，家陣未必間間證券行做夜期，港交所提供嘅後備設施更加重要。</p></body></html>