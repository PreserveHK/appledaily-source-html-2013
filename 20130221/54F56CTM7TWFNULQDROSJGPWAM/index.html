<html><header><meta charset="utf-8"><title>李彩華富貴男友曝光</title></header><body><h1>李彩華富貴男友曝光</h1><p>【北京】李彩華（Rain）兩位舊愛林峯同王傲山都名草有主，29歲嘅Rain當然唔執輸，情人節喺微博擺收花相晒命，日前佢喺北京首都機場仲被發現有富二代新歡接機，兩人當場斷正，男友又搭膊又幫手攞行李，樂做觀音兵。</p><p>癡纏搭膊互望</p><p>呢日Rain單拖現身首都機場，佢化行妝扮靚靚落機，一手推行李篋一手傾電話，原來佢男友一早已經乖乖喺機場等候，呢位新歡生得幾高大靚仔，Rain見到男友即刻露出冧仔笑容，男友好有風度咁幫手推行李，仲忍唔住搭住女友膊頭，佢哋去停車場攞車後，仲要互望一輪先開車返愛巢。<br>據知Rain嘅富二代男友叫萬思維，現年31歲，佢家族坐擁數億身家，從事媒礦、房產等生意，萬思維喺中國政法大學讀法律，但鍾意拍戲嘅佢加入娛樂圈，曾經同Rain合作拍《錯嫁》。<br>撰文：林妃</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>