<html><header><meta charset="utf-8"><title>Sharon狂踩Rocky致歉</title></header><body><h1>Sharon狂踩Rocky致歉</h1><p>之前因強姦事件搞到一身蟻的《求愛》港男Rocky，前晚一集比賽中與港女Sharon一隊，雖然最終未有勝出，但他們獲安排撐枱腳食自助餐。但港女上身的Sharon在鏡頭前毫不留情狂踩Rocky醜樣：「你望住佢個樣，都要食得落至得㗎……Vivien有講過，話不如Rocky我畀錢你去整容啦，整好咗先至同我食飯啦。」擺明人身攻擊。</p><p>阿佳加入戰團</p><p>節目出街後，Sharon昨日在facebook留言跟Rocky道歉：「本人在此亦向黃先生（Rocky）致歉，對於本人無禮的言論而對該人士之傷害，深表歉意。」雖然道歉，但阿佳卻指Sharon不夠誠懇引發雙方罵戰，Sharon重申留言重點其實並非道歉，而是寸四位男士竟夾計玩Vivien，傷害她自尊心。其實前一集Sharon和Vivien分床時被指欺負Whitney，退讓床位卻出言單打，亦被觀眾狂鬧。<br>撰文：葉雪</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>