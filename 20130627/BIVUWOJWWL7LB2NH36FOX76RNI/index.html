<html><header><meta charset="utf-8"><title>魚樂無窮：彩星玩具靠忍者龜 - 唐牛</title></header><body><h1>魚樂無窮：彩星玩具靠忍者龜 - 唐牛</h1><p>繼周二單日轉向後，港股噚日再嚟一次報復性反彈，埋單爆升482點，企穩兩萬關樓上，A股即市曾穿「建國底」，其後亦能收復失地，僅跌0.4%，配合阿爺適時向銀行體系嘅消息，短期見底味濃，未來兩日期指結算以及半年結，喺淡友食糊及基金粉飾櫥窗下，港股有力再彈多浸。<br>彩星玩具（869）早前發盈喜，受惠忍者龜銷售持續強勁，帶動收入顯著增加，預期上半年業績可扭虧為盈，四個月數據足以讓公司為半年報喜，證明生意滾滾來。睇番舊年盤數，全年賺4,340萬銀，但撇除上半年蝕4,063萬銀，單計下半年其實勁賺8,403萬銀，以此基準計算，彩星市盈率其實唔夠9倍。當中美國市場收入佔逾八成，係不折不扣嘅美國復蘇概念股，手頭現金有1.6億銀兼零負債，財政夠晒穩健。睇圖表，近日兩次下試1.20元水平皆能收於其上，反映該位支持力強，隨時展開新一輪升浪，上番去今年高位1.45元，PE都只係10倍。</p><p>唐牛</p></body></html>