<html><header><meta charset="utf-8"><title>中環在線：小加做龍頭大哥LME晚宴娛賓 - 李華華</title></header><body><h1>中環在線：小加做龍頭大哥<br>LME晚宴娛賓 - 李華華</h1><p>港交所（388）行政總裁李小加成功收購倫敦金屬交易所（LME），本周更首度在港舉行LME亞洲年會，前晚喺年會晚宴上，佢滿場飛同賓客影相，仲舞龍、扮萬人迷碧咸娛賓，風騷到不行。<br>李小加實在太愛LME呢個baby，一切都願意，喺晚宴上扮鬼扮馬都肯制。其中一個環節，佢戴面具扮碧咸做棟篤笑，話買咗LME就好似買咗英超球隊，佢哋會繼續踢多啲靚波畀大家睇。完場前，佢同LME行政總裁Martin Abbott一齊舞龍，仲要攞實個龍頭唔放㖭。<br>聞說李小加好鍾意踢波，一有波踢，就算剛落機都即刻落場。佢踢開前鋒，若前鋒失職，只係入唔到波。做後防嘅話，有任何失誤就會輸波。</p></body></html>