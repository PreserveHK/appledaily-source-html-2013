<html><header><meta charset="utf-8"><title>直搗愛港之聲心戰室反佔中軍情曝光</title></header><body><h1>直搗愛港之聲心戰室<br>反佔中軍情曝光</h1><p>七一臨近，瘋狂跳出來反佔中、反泛民的「愛港之聲」成為親中勢力打頭陣的先鋒。《蘋果》記者前日直擊愛港之聲召集人高達斌的大本營，發現這裏原來是個迎戰七一的心戰室，白板上密密麻麻是阻擊泛民、佔中、反國教的策略。對於去年七一有四十多萬人上街反梁振英，他發惡說：「幾十萬唔妥佢，七百萬人中幾十萬之嘛，連七十萬都無！算係幾多，仲要報大數！如果你有三百五十萬就話！」<br>記者：關震海　黃學潤　梁美寶</p><p>愛港之聲召集人高達斌前日接受記者訪問，他自稱與十多名核心成員志趣相投，去年九月成立愛港之聲，今年三月正式註冊成社團，至今網上已有三千人，他還毫不介意指愛港之聲到佔中場合踩場、對罵大叫，就是他們策略。<br>採訪當天，記者再三要求，高達斌答應記者參觀位於油麻地永旺行的愛港之聲大本營。上址門口掛着生活教室大牌，高達斌說平日是中小企開會之地，現已被愛港之聲徵用，每周最少開一次會，討論反佔中、抗泛民的策略。</p><p>走入單位，記者見到大白板上寫滿「向全港商戶提供優惠」、「護港行動」、「要求教育局嚴禁學校宣傳佔中」、「聯絡各家長會，呼籲反佔中及解釋其禍害」等策略，高達斌即大叫一聲「弊！未刷黑板，唔影得㗎！」飛身撲前，大力刷走字迹。<br>這個猶如心戰室的單位內，擺放多張橕梁振英的橫額、大批的喇叭、海報、反佔中的襟章等，亦有數百本《基本法》和去年慶回歸的紀念冊等，高達斌指這些物資都是派給核心成員，喇叭等經常大派用場，用作「發言」之用，將來還要在此辦教育，「要開學習班，你哋都有民主書院，民主大學，點解我哋唔可以開啲學習班」。<br>談到梁振英，他誇張地說：「我覺得佢（梁振英）情況好惡劣，無人橕佢！梁振英早期真係喺深切治療部（ICU），𠵱家已經離開咗，𠵱家喺療養院，佢過咗2013年，佢見到好多人出嚟橕佢，幫佢護行、有人幫佢發聲，變咗少啲烏蠅嬲佢！我哋就係嗰啲烏蠅貼。」他自稱替梁振英撐過了難關，但記者質疑，去年七一有四十多萬人反梁，他隨即發惡：「幾十萬唔妥佢，七百萬人中幾十萬之嘛，連七十萬都無！算係幾多，仲要報大數！如果你有三百五十萬就話！」<br></p><p>「民意係老幾呀！」
</p><p>記者又說前特首董建華，亦是七一被五十萬人拉下台，高達斌激動失控：「董建華唔係民怨落台，真係因為腳痛才落台！民意係老幾呀！最緊要係民情呀！民情係民間實實際際情況，啲人無飯開，先係民間真正情況！班友喺度玩政治，A、B、C都未得！」</p><p>他又在記者耳邊嚷着：「中國共產黨邊無得選？你選男朋友點選呀？使乜投票，你打電話去傾多幾句就係選咗啦！中國人嘅選舉方法係唔同西方式，中國人係鋤頭鐮刀，揭竿起義。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>