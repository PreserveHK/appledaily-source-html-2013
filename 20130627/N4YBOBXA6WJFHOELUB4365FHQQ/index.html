<html><header><meta charset="utf-8"><title>戴耀明拖女開餐</title></header><body><h1>戴耀明拖女開餐</h1><p>【銅鑼灣】綠葉王戴耀明喺電視劇擅長演儍仔，一演就演足二十年，近年總算捱出頭，喺唔少劇集都有演出機會，好似無綫劇《心戰》同《仁心解碼II》都有出色嘅演出，聽講佢今年會同拍拖多年嘅圈外女友拉埋天窗㖭。前晚7點半，戴耀明拖住女友喺銅鑼灣拍拖，見佢哋邊行邊講，成日笑笑口就知有幾恩愛。睇嚟佢哋搵地方開餐，先後睇咗幾間都唔合心水，最後去咗時代廣場嘅食通天搵食。<br>採訪、攝影：陳辰、楊浩賢、吳耀輝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>