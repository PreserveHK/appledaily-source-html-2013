<html><header><meta charset="utf-8"><title>專題：拯救大象　14歲真光妹感動世界</title></header><body><h1>專題：拯救大象　14歲真光妹感動世界</h1><p>美國專欄作家Abigail Van Buren說過：「要教好孩子，請在他們身上花雙倍的時間，及一半的金錢。」<br>去年底，14歲香港女孩何昕琦（Celia）發表文章《Ivory market an example of inhumanity》（殘忍的象牙買賣），半年下來，她的「不要買象牙」海報貼遍美國、非洲、印度、中國學校的牆壁上，英國權威靈長類動物學家Jane Goodall封她為「大象女孩」（The Elephant Girl），《國家地理雜誌》也訪問她。<br>小女孩改變大世界，她媽媽直言並無教女秘訣：「我諗係因為我全職陪佢。」　記者：譚淑美　攝影：胡智堅</p><p>Celia在真光女書院唸中三，出身尋常百姓家，住黃大仙居屋，爸爸是醫療儀器推銷員，媽媽為陪伴女兒成長，辭去銀行文員工作，一同踏上守護大象之路。記者請教何太怎樣教出好女兒，她道：「我諗係因為我全職陪佢，青少年喺青春期有好多煩惱，譬如感情煩惱，家長要即時同仔女傾偈，以免佢俾呢啲煩惱阻住，影響學業。」兩母女情同朋友，連Celia在開放日擺攤檔宣傳運動，媽媽也落手落腳幫忙。</p><p>母全職教女　做訪問練英文</p><p>雖然Celia沒有光顧補習天王，但在網上發起運動及接受訪問，也能操流俐英語，媽媽解釋：「我英文唔係好叻，冇乜點教佢英文。但我唔會話『做』補充練習，我會話過嚟『玩吓』補充練習，𠱁下佢。」<br>Celia則透露：「本身都鍾意英文，每日睇半小時英文報紙，仲有聽英文歌、睇英文電視節目。」她為了推行運動，每天花一至四小時發電郵、整理個人網頁等，成績未見退步，去年在全級約140名同學中排名24，今年大抵也差不多，「未做呢個運動之前，我生活無憂，做晒功課就上網、聽歌、睇電視，𠵱家只不過將呢啲時間用嚟搞運動。」她老氣橫秋地說。<br>她自幼夢想當科學家，要求媽媽訂閱《國家地理雜誌》，才驚覺大象被血腥屠殺，「雜誌話，喺亞洲，尤其係中國對象牙有需求，所以每年都有25,000至35,000隻大笨象被屠殺。我覺得好沉重，因為我係中國人」。她說：「大笨象家族入面有啲BB象，當BB冇咗媽咪或長輩，佢哋唔識搵水源，又唔識避開獅子、老虎殺害，所以唔單止有象牙嘅大笨象受害，連BB象都會受害」。<br>去年10月投稿到《南華早報》，無意間打開了保育運動的一扇窗，首先得到香港保育團體Eco-sys Action的垂青，讓她在網站掛單，開設個人網頁「Celia's Corner」，又在這個團體的協助下廣交國際保育人士好友，其中包括Jane Goodall。<br>她又向香港及海外的學校、保育團體發電郵呼籲，至今有63個機構及海內外共40間學府表態支持，包括母校真光女書院、亞洲動物基金、嘉道理農場暨植物園，還有遠至柬埔寨、印度、美國、中國、肯亞、贊比亞的學校，不同膚色的學生齊心一致舉起她的海報拍照響應。</p><p>最想找姚明支持　影響中國</p><p>香港方面，藝人鄭裕玲在電台節目提及此運動；作家王迪詩在facebook貼了Celia的網站連結，說：「難得年紀輕輕如此投入去保護動物，我們一起支持她吧！」Celia在facebook的專頁名為「The Elephant Girl ─ Celia Ho」，目前有1,085個讚。連香港中文大學導師也邀請她在保育活動擺檔。不少成年人見到這個箍牙中的小女孩落力叫喊，無不好奇。「佢哋問我點解開始呢個活動？同埋問我關於象牙貿易同大屠殺問題」。<br>眾多名人關注，然而Celia最想找的名人卻是籃球明星姚明，「內地人係象牙嘅未來龐大消費者，我好想搵到姚明，因為佢喺中國有好大影響力，而且佢本身都好關注（象牙）問題」。<br>雖然姚明至今未覆其fb訊息，但不少人主動提供協助，當中包括一名《國家地理雜誌》負責處理短片的員工，將為她拍攝一段15至20分鐘的短片，不收分文。「我會用國語同埋英文介紹象牙貿易。我用國語，係希望可以打動中國人嘅同情心」，周末凌晨4時多，她仍挑燈為影片的歌曲填詞，寫象媽媽失去孩子的故事，她佻皮說：「首先要係催淚，我要感動人，人哋先會去睇。」<br>大象女孩從未親眼見過大象，「我屋企經濟狀況唔係咁好，讀大學都要儲錢。終有一日，我會去國家公園親眼睇大笨象！」一人有一個夢想，Celia的夢想是成為一個科學家，跟攝製隊浪迹天涯，到北極、熱帶雨林研究。<br>聽到這兒，何太在旁「咭」一聲笑出來，踢爆乖女有時把家裏兩隻鸚鵡放出來任意飛翔，然後大叫一聲：「嘩！好亞馬遜feel呀！」</p><p>你想爆?幫你爆!<br>熱線電話：2990 7225<br>WhatsApp：9131 4511<br>mailto:Bom@sharpdaily.com.hk</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>