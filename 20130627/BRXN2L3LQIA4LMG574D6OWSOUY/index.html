<html><header><meta charset="utf-8"><title>女神tea time：財經新聞閱讀障礙 - Fifi</title></header><body><h1>女神tea time：財經新聞閱讀障礙 - Fifi</h1><p>囍歡里，硬套於文學修辭上，頂多是爛gag層次。菲菲奇想，將來坐的士係咪要示愛：「司機，喜歡你。」行人專用區無端變成強國term「步行街」。香港的「囍帖街」已被謀殺，𠵱家連小小的地段都被硬塞強國文化，教人唏噓。<br>唔好話地產項目，強國文字早已於香港財經傳媒遍地開花，以下節錄自多個香港媒體：「國務院要求銀行『用好增量、盤活存量』……並對存在貨幣「空轉」和影子銀行的業務希望有所清理。」<br>菲菲才疏學淺，對「中共中文」有閱讀障礙，次次都係隻隻字都識，但拼埋一齊就唔識。單係嘗試了解上述「八字真言」的意思，就已搞到一頭煙。菲菲相信阿爺係特登每次都講得咁玄，傳媒唔敢亂解「籤文」，為快為準，直抄原文出街都無可厚非，但企喺讀者立場，望住堆血肉模糊嘅字粒，的確令人無奈。<br>最後，補充上面「八字真言」最近似的意思，之唔係：資金要用得其所，以支持實體經濟。</p><p>Fifi<br>本欄逢周二、四刊出</p></body></html>