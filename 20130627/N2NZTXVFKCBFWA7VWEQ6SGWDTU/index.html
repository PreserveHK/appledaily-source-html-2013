<html><header><meta charset="utf-8"><title>隔牆有耳：校園取夜景　男拔仔拍恐怖片 - 李八方</title></header><body><h1>隔牆有耳：<br>校園取夜景　男拔仔拍恐怖片 - 李八方</h1><p>兩男爭一女，更遇上神出鬼沒嘅殺人狂，勾心鬥角嘅恐怖情節，竟然出現喺拔萃男書院？原來一班DB仔忽發奇想，自編自導自演咗一齣懸疑電影《131》。18歲嘅徐杰係導演，佢透露故事有三條主線：三角關係、校園殺人事件，同埋一條秘密主線。電影名《131》取自男拔校址，英文戲名《Alma Mater》則代表母校，而成套戲嘅取景同靈感，都係嚟自夜間陰森可怕嘅男拔校園。7月14日係首映禮，佢哋希望每張$120嘅門票收入可以填到學校資助嗰20萬，想買飛可去呢個網址： http://ticketing.almamaterfilm.com/ </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>