<html><header><meta charset="utf-8"><title>千嬅素顏買衫</title></header><body><h1>千嬅素顏買衫</h1><p>【銅鑼灣】楊千嬅個囝囝丁進諾（Torres）已經1歲，千嬅多番自己嘅時間，早前就試過撇甩囝囝同老公丁子高撐枱腳。前日千嬅又同一位女性朋友出動，5點左右，素顏千嬅現身銅鑼灣一間時裝旗艦店買衫。店方見天后駕到，即刻派出兩名店員貼身招呼，見千嬅買咗拖鞋同女裝衫裙不知幾開心。不過發現有記者影相後，千嬅即刻戴番副太陽眼鏡，仲叫店員唔好畀記者影相，最後兩名店員陪佢攞住兩袋戰利品上車離開。<br>採訪、攝影：梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>