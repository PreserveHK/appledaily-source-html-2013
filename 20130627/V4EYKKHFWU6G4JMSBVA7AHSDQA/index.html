<html><header><meta charset="utf-8"><title>鹹豬手　爆粗　出蠱惑《求愛》淫亂荒島</title></header><body><h1>鹹豬手　爆粗　出蠱惑<br>《求愛》淫亂荒島</h1><p>無綫真人騷《求愛大作戰》今個星期講到四位盛男要在龍目島比賽拗手瓜奪美人歸，前晚的一集講到八人分四組比賽，輸了的一隊被罰在荒島過夜，但卻發現比賽過程中Cyrus抱起Whitney時竟疑似鹹豬手，觸及女方敏感部位。</p><p>Vivien冇面見人</p><p>片段中Cyrus雙手抱着Whitney衝向終點時，竟看到他雙手手指疑似觸及女方下體敏感位置，但雙方玩得投入似無異樣，Whitney還興奮伸脷及舉高手。另一場面是Vivien要騎上Justin膊頭，以便她拿到放在樹上的詩句，但她竟欲由正面向着Justin騎膊馬，因此下體會對正男方面部，Justin即時發難：「點會咁騎！」最後Justin及Vivien勝出，阿佳和Carol包尾，但原來此結果是四男夾計造馬，因Justin不想和Vivien獨處。為了要輸，阿佳吹波時刻意受傷，但卻真性情爆粗：「咁X痛嘅喂！」<br>被眾男夾計玩謝，及主動以下體向Justin面部的Vivien，昨日在電話訪問中梨花帶雨哭訴：「冇嘢回應，由頭到尾都俾人玩，俾人跣俾人呃，我唔想見人。」說畢匆匆收線。</p><p>Cyrus清者自清</p><p>而Cyrus在電話中說：「玩時真係冇理咁多嘢，玩完仲好開心，大家都冇講乜嘢。」他表示前晚跟幾位參賽者一起收看也沒為意，後來看到網友留言及截圖才知出事。對於被指疑似鹹豬手，Cyrus稱：「冇唔開心，人哋點講控制唔到。」他表示片段出街後未有跟Whitney聯絡，若有機會可向她解釋，並相信見面不尷尬。<br>講到Cyrus疑似鹹豬手，《求愛》編審岑應昨在電話中表示：「我信Cyrus係斯文男仔，玩遊戲難免會有。」至於Vivien以下體對向Justin正面，岑應謂：「估唔到佢咁有創意嘅舉動，拍咗冇理由唔出。不過知佢情緒唔穩定，我哋會安慰吓佢，唔好笑佢。」</p><p>另外，綠魔Karl前晚以透視裝與《求愛》的Terry及Carol出席在將軍澳舉行的時裝活動，對於收視下跌兼有觀眾投訴內容粗鄙，Karl說：「今次係一個真人騷，所以修飾唔係太多，外國都有好多呢啲節目，總之我哋意見接受。」對於Carol被本報影到和Justin約會，她說：「仲係朋友，我哋日日有聯絡。」<br>採訪：比華利、卓寶花<br>攝影：黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>