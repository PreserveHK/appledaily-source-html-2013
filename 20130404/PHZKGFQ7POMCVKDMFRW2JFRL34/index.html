<html><header><meta charset="utf-8"><title>江欣燕代妹報喜</title></header><body><h1>江欣燕代妹報喜</h1><p>江欣燕與張名雅等前晚到尖沙嘴為節目《夜宵磨》錄影，近日其胞妹江希文的丈夫胡漢清與胡媽媽發生金錢爭拗成為熱話，江希文亦在微博回應事件，江欣燕承認妹妹已懷孕，但不便透露BB性別及預產期，相信妹妹會在英國生B，江欣燕說：「對我嚟講係喜事，輩份升高咗嘛。我買咗對金色BB鞋畀佢哋，代表同偕到老。」</p><p>談到胞妹有否呻近日的負面新聞，江欣燕說：「佢會處理，我哋冇好大剖析每件事，亦都冇傾到咁深入。」不過她強調妹妹心情沒受影響，並說：「佢幸福就得，其他嘢係佢先生同媽咪嘅事，佢哋慢慢會處理。」對於站在胡老太陣營的白韻琹叫江希文收口，江欣燕說：「旁人知啲唔知啲，好難做到公正，屋企最好就溝通多啲，始終唔好將件事放喺公眾度討公道，夫妻又好屋企又好，做嘢又好，好多嘢唔好怕面懵，要騰出時間溝通。」她又大讚胡漢清好人及有孝心。<br>採訪、攝影：溫敏芝</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>