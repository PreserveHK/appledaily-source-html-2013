<html><header><meta charset="utf-8"><title>高海寧吸乾黃子華</title></header><body><h1>高海寧吸乾黃子華</h1><p>高海寧（高Ling）早前與黎耀祥、陳豪兩位視帝合拍無綫新劇《傳愛事務所》，大開眼界之餘更獲益良多，她說：「祥仔係首次合作，不過同佢嘅對手戲唔多，佢嘅記性超級好，法庭戲廿幾頁對白全部一字不漏，仲要有戲喎！」至於陳豪，高Ling早在《天梯》已跟他合作，遇上問題時更會問陳豪意見，高Ling說：「陳豪係好親切嘅人，唔會畀面色人睇，所以同佢合作好放鬆。」</p><p>高Ling在兩位視帝身上密密偷師，原因是挑戰在後頭，她下月會跟黃子華合作新劇，高Ling坦言：「有壓力㗎，陳豪、祥仔都係好親切嘅人，子華只喺活動上見過一次打過招呼，佢返無綫拍劇我都有份拍，真係好開心。」<br>猛人回巢拍劇，高Ling坦言如跟子華沒對手戲會很可惜，她笑說：「未知做乜嘢角色同子華有冇對手戲，如果冇，我會叫監製加一場畀我，等我可以欣賞吓子華風采，就算嗰場戲冇份，我都去探班，將自己變成一嚿海綿，從旁吸收佢嘅演技。」<br>採訪：汪芷寧</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>