<html><header><meta charset="utf-8"><title>家駒逝世20年　三子紀念騷告吹<br>家強：對不起　沒有Beyond了</title></header><body><h1>家駒逝世20年　三子紀念騷告吹<br>家強：對不起　沒有Beyond了</h1><p>今年是搖滾班霸Beyond成立30周年，也是靈魂人物黃家駒離世20周年的日子，昨日清明前夕家駒墓前已放滿鮮花，死忠fans都希望Beyond能重組舉行紀念騷，可惜願望成空，葉世榮強調只是Beyond前成員，他希望用餘生追尋自己的理想，黃家強昨日更感嘆：「對不起！沒有Beyond了！」兩人只會各自開騷，Beyond回歸舞台成了永遠等待！</p><p>隨着一代巨星張國榮10周年悼念告一段落，6月30日就是黃家駒離世20周年，昨日清明前夕，將軍澳華人永遠墳場的家駒墓前放滿鮮花，也有人以煙代香拜祭，剛巧今年亦是Beyond成立30周年，很多忠實fans都想Beyond搞紀念騷，去年已有網友在討論區發起要求，據聞家駒弟弟黃家強也有一份情意結，製作人丘亞葵曾斟洽三子開騷，丘亞葵昨日在電話中承認說：「上年搵過家強，佢同阿Paul（黃貫中）都有興趣，但世榮唔想做，既然佢哋意向唔同，無謂勉強。」</p><p>巡唱可各袋千五萬</p><p>自Beyond失去靈魂人物家駒後，家強、Paul和世榮一度失去方向，重組又拆夥，又屢傳不和，尤以Paul和家強的關係最緊張，因當年家強被指爆Paul和朱茵的拍拖行蹤。而近年世榮轉戰內地賺人仔後，有傳家強和阿Paul不滿世榮在內地用Beyond名義搵錢，故破冰後的家強和Paul於09年在紅館開騷也飛起世榮。雖然三兄弟決裂傳聞屢見不鮮，但有很多主辦機構依然不死心，不停游說Beyond開紀念騷，據知有主辦機構利誘三子，以80萬一場紅館價，內地則是200萬人仔，美加、澳洲和星馬則為100萬，估計Beyond開40場巡唱三子可各袋1,500萬。<br>昨日本報記者透過WhatsApp聯絡家強，提到很多歌迷期待Beyond開紀念騷，他回覆說：「對不起！沒有Beyond了，這個我不答了，見諒。」他留言謂感到無奈，相信會狠狠打碎歌迷的心，令人傷感。至於身在香港的世榮昨在電話中說：「今年家駒20周年忌日，任何人都懷念佢，希望佢喺遠方過得開心，我都有夢到佢夾band。」</p><p>世榮追夢無意重組</p><p>對於會否舉行Beyond紀念騷？世榮說：「我身份係前Beyond成員，唔明點解個個問我搞唔搞？仲有好多前成員，佢哋都好大貢獻，重組任何成員都可以，我只係一分子，我唔會反對重組，自己有原因唔想參與，對我嚟講Beyond喺05年已解散，我唔想重複重組解散，我有自己夢想要做，我年紀唔細，時間買少見少，人生無常，點解唔畀我人生最後30年做自己夢想？我點解要滿足大部份人要求？」<br>世榮指自己不是唱幾年歌就滿足，他的夢想是做好音樂：「我一直鍾意重金屬搖滾，需要時間鍛煉；第二個夢想係培育新人延續精神，所以我寫咗首歌《薪火相傳》紀念家駒。」世榮強調跟家強及Paul兄弟情不變，他說：「我哋仲係好兄弟，我哋冇不和，講幾萬次為各自理想。」雖然Beyond紀念騷開不成，但家強將於6月在Star Hall舉行個人演唱會，世榮則於7月在九展開騷，尋找各自理想。<br>採訪：林妃</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>