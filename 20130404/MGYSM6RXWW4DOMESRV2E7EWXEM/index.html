<html><header><meta charset="utf-8"><title>馮仁昭四圍超：吳若希唱衰男友媽媽 - 馮仁昭</title></header><body><h1>馮仁昭四圍超：吳若希唱衰男友媽媽 - 馮仁昭</h1><p>吳若希噚日喺新城電台宣傳新歌《我懂了》，首歌講第三者，佢話感同身受，「第三者」就係男友媽咪：「公開認拍拖年幾，入行前已拍拖，伯母唔鍾意藝人一直反對。」之前有報道話伯母覺得佢貪慕虛榮，吳若希否認：「好委屈，聽完躁底，拍咁耐未使過男友一毫子，收鑽戒都唔係我要求，佢亦冇使屋企人錢。」吳若希仲話一路冇公開男友身份，係想保護佢屋企人，換嚟係傷害真係好傷心，不過自己冇怨恨。𠵱家冷靜期，有一段日子冇聯絡。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>