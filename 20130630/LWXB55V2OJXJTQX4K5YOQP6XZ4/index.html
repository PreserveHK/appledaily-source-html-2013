<html><header><meta charset="utf-8"><title>沙中線效應增叫座力</title></header><body><h1>沙中線效應增叫座力</h1><p>【用家主導】<br>一手新例實施後，冇個新盤銷情搶眼。座落土瓜灣工廠區的港圖灣，卻淡市突圍。沙中線效應，是該盤的無敵海景外另一個熱賣原因，盡搶用家市場。</p><p>「買嚟住　唔驚加息」</p><p>沙中線2018年通車，港圖灣與港鐵沙中線的馬頭圍站相距約10分鐘步程。加上市區供應買少見少，尤其是臨海全海景，更加罕有。加上港圖灣已屆現樓，可即買即住，大大增加其叫座力。此外，政府連番出招，樓市幾乎只剩用家。港圖灣另一個攻用家的賣點是34區校網，用家即加分。<br>記者昨天問過部份買家，問他們點解揀港圖灣，都不出這些原因。至於現時入市，不怕加息跌市嗎，他們的答案都是「買嚟住，怕乜」。<br>居於九龍灣的謝太一家三口，被港圖灣的無敵靚景所吸引，開售前已入票認購一個高層B室海景戶，實用面積603方呎。幸運地，他們抽中頭籌，以即供價976.3萬元購入這個單位。謝太覺得樓盤價錢合理，因買來住，所以「唔驚加息」。<br>13號籌朱先生同樣不怕加息，昨以約970萬元買入一個中層B室單位自住。年初已賣樓，所以不須付雙重印花稅。</p></body></html>