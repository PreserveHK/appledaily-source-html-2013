<html><header><meta charset="utf-8"><title>吳綺莉山頂密會猛男</title></header><body><h1>吳綺莉山頂密會猛男</h1><p>【太平山頂】現年40歲的吳綺莉，自99年為成龍未婚產女後，她母兼父職養大小龍女吳卓林，緋聞不多的吳綺莉前晚卻帶着小龍女，在山頂密會中年四眼猛男，對方還有一名約3歲囝囝，四人溫馨睇夜景，四眼猛男更貼心為吳綺莉母女拍照，小龍女又跟小男孩追逐玩到癲，相處融洽。</p><p>過氣亞姐吳綺莉99年為成龍誕下女兒吳卓林，轉眼小龍女都14歲，長得亭亭玉立，兩母女一直相依為命，前年回流香港，吳綺莉還復出幕前，再度活躍娛圈。吳綺莉的感情生活一直是焦點，前晚本報發現她帶着小龍女在山頂密會四眼猛男，對方年約40歲，更帶着年約3歲的囝囝同行，他們結伴到觀景台欣賞璀璨夜景，小龍女卓林更充當姐姐幫手拖着小朋友，四人同行非常溫馨。</p><p>猛男抱仔同行</p><p>前晚11時多，戴着耳機的小龍女獨自步出山頂的太平山餐廳，坐在石壆上聽音樂，全程口噏噏好投入，穿便服的小龍女，側面如倒模同父異母的哥哥房祖名，兄妹餅印一樣。小龍女聽音樂時，穿上粉紅tee的吳綺莉跟四眼猛男步出餐廳，到山邊附近煲煙吹水，返回餐廳時，她看到小龍女坐在門口。隔了約幾分鐘，吳綺莉跟猛男父子走出餐廳外跟小龍女會合，便漫步到附近觀景台睇夜景，沿途小朋友蹦蹦跳，跟小龍女玩到癲，小龍女全程對小男孩照顧有加，四眼猛男跟吳綺莉並肩而行，有說有笑，當他們到達了觀景台，吳綺莉更拿出手機跟囡囡貼面自拍，四眼猛男見狀即識做拿過手機，為吳綺莉拍照留念，擾攘了一會，四人拍完照便返回餐廳，小龍女與四眼猛男拖着小男孩。</p><p>四人返回餐廳坐到約凌晨12時便離開，吳綺莉步出時，身邊又多了一班男女朋友，眾人又再到觀景台睇夜景，由於小男孩已有倦意，他們遂下山回家，四眼猛男抱着囝囝，吳綺莉也搭着小龍女膊頭，四眼猛男父子傍實吳綺莉母女到停車場。<br>記者昨日致電吳綺莉求證在山頂密會猛男一事，她笑說：「唔係啦，我哋成班人去，我有（拍拖）實話你知，呢啲嘢可遇不可求，唔係香港都唔會咁多剩女。」現場所見，吳綺莉帶着小龍女，男方又拖着囝囝，四人離開大隊到觀景台欣賞夜景，全程表現溫馨，吳綺莉淡定解釋：「對方係多年朋友，佢由上海嚟咗，我睇住佢囝囝出世。」至於為何不見男方妻子同行？吳綺莉說：「佢坐咗喺餐廳，因為我唔知個女行咗去邊，我出去搵女，佢（指四眼男）幫我手去搵，佢囝囝同我囡囡玩開，咪跟埋出嚟。如果係男朋友，拍拖都唔帶細路啦。」<br>吳綺莉直認恨拍拖，她說：「我都想有（男朋友），但暫時真係冇，有拍拖我唔怕公開，你幫我搵。」問到吳綺莉的擇偶條件，她說：「錫我個女，經濟方面起碼有穩定收入，可以照顧自己，冇理由叫我照顧佢，如果佢照顧埋我梗係好。」</p><p>接受帶子洪郎</p><p>吳綺莉強調不介意接受離婚男子，甚至乎帶子洪郎，但抗拒當小三，她說：「一定唔可以結咗婚，離咗婚有小朋友都OK，我自己都有小朋友，咁樣公平啲。對方有小朋友，我同佢都唔使有生B壓力。」吳綺莉表示囡囡卓林已14歲，再過四年便成年，她說：「我女都就嚟甩身，我都有同佢講將來要唔要出國讀書。囡囡好黐我，佢唔想咁快離開香港，我同佢相處如朋友，大家屋企人冇嘢要隱瞞。」吳綺莉指囡囡對她的感情生活從不過問，即使有也不會反對。」自稱感情交白卷的吳綺莉，指囡囡同樣沒拍拖。<br>採訪、攝影：楊浩賢、陳辰、丁寧</p><p>【長情請看】誕龍種　捲車震事件</p><p>現年40歲的吳綺莉近年的感情生活不算精采，最轟動是99年的「小龍女」風波，當時吳綺莉被揭懷有龍種，並承認小孩父親是成龍，但成龍未有負責任，並指自己是「風流而不下流」，「只是犯了全天下男人都會犯的錯」，引起全城鬧爆。<br>94年吳綺莉與林國斌傳緋聞，96年則與趙文卓合拍劇集《黃飛鴻新傳》被指撻着，之後吳綺莉與飛圖前主席葉志銘之子、葉玉卿的姪兒葉崇仁傳拍拖。前年吳綺莉回流返港發展，去年11月更捲入車震事件，當時爆出無綫劇集《雷霆掃毒》的男、女藝員在新界八鄉車震，吳綺莉、黃子雄與鄧梓峰被牽涉其中，吳綺莉否認其事，稱得啖笑。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>