<html><header><meta charset="utf-8"><title>傳承Beyond精神</title></header><body><h1>傳承Beyond精神</h1><p>Beyond是樂隊班霸，身為靈魂人物的家駒，曾說香港冇樂壇！他的搖滾精神對現今樂隊有很大影響。</p><p>RubberBand主音6號：</p><p>我今年32歲，細個睇劇集《淘氣雙子星》認識幾位哥哥；家駒離開時，自己唔算死硬fans，直至組成樂隊，重新聽佢哋嘅歌，覺得好有意思，作為樂隊音樂有感染力係bonus，RB仲係奮鬥緊，希望唔會令音樂變質。</p><p>Dear Jane主音Tim：</p><p>家駒係非常特別嘅人，個個玩樂隊都係講音樂，但只有佢帶到樂隊精神，搖滾唔止有憤怒仲有大愛，佢做到模範畀其他樂隊，話畀我哋知夾band除咗玩音樂，仲要有一個信念，我哋嘅信念係音樂代表語言，希望帶畀人安慰。</p><p>C AllStar成員On仔：</p><p>細個最深刻印象係家駒唱《情人》，大學二年級參加歌唱比賽，自己唱呢首歌攞第二名，冠軍係隊友阿King，之後我哋組成C AllStar做騷都翻唱呢首歌，睇番家駒嘅表演、訪問，我覺得佢嘅世界觀好強，對我哋思想影響好大。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>