<html><header><meta charset="utf-8"><title>下月設靈安排公祭翁靜晶：劉家良屬於香港人</title></header><body><h1>下月設靈安排公祭<br>翁靜晶：劉家良屬於香港人</h1><p>【劉家良病逝之心情平復】劉家良師傅上周二病逝，遺孀翁靜晶昨日在大女兒劉萬儀陪伴下，到尖沙嘴與陳百祥（阿叻）為首的治喪委員會，以及丁羽、黃家禧，電影美指和剪接師等代表，就喪禮事宜開會。經過兩小時會議後，公佈喪禮定於下月23日在紅磡世界殯儀館設靈、24日出殯，29日在寶蓮寺火化，骨灰稍後移送沙田寶福山安放。<br>翁靜晶臉帶倦容，女兒亦一臉憔悴，她不欲受訪，趁阿叻發言時悄悄離開，即被傳媒追訪，場面混亂，女兒幾度被傳媒咪牌撞到，行到樓梯時有人差點跌到，翁靜晶說：「大家小心，你哋前面係一條樓梯，如果你哋碌落去係非常之唔好。」及後她停下腳步受訪，說：「多謝，劉師傅有咁多人支持佢，電影工會同武術界出好多力，幫師傅做啲嘢，記者工會亦聯手去做。」問她心情如何？翁靜晶說：「好，我多謝你哋，大家想整件事好，我心情平復咗好多比第一日。我哋（女兒）大家都平復好多。我接受咗呢個事實，為師傅做好身後事，希望大家同我一齊做，師傅係屬於香港人屬於大家。」她表示有事情會在facebook公佈，自己已在11歲皈依，劉師傅亦會在喪禮儀式中進行皈依。據悉劉家良的遺照，將用《醉馬騮》打功夫的造型相。</p><p>設基金推動電影
</p><p>此外，阿叻表示扶靈名單由翁靜晶提出，待聯絡好後再公佈，設靈日下午安排公祭讓影迷送別，靈堂橫匾寫上「一代宗師」，輓聯是洪拳口訣「剛柔逼直分定寸，提留運制訂乾坤」，與寶福山龕位刻字設計相同。他續說：「劉太買咗15個位，就係要將墓碑整到好靚，會搵個寫字靚嘅人去寫。佢仲想幫劉師傅成立基金，將大家送花圈錢捐入基金，幫助電影人。而成個喪禮費用亦係劉太出，佢入咗筆錢畀演藝人協會做殮葬費，用淨會捐埋去基金。」靈堂佈置由美指負責，以白色花為主，剪接製作特輯在靈堂內播放及有一本紀念冊。<br>採訪：魯萍　<br>攝影：黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>