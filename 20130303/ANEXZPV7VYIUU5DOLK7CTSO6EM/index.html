<html><header><meta charset="utf-8"><title>DaDa獲阿澤贈眼鏡</title></header><body><h1>DaDa獲阿澤贈眼鏡</h1><p>有份演出《低俗喜劇》的陳靜（DaDa），早前為杜汶澤棟篤笑《咔啦騷》擔任嘉賓，前晚阿澤舉行慶功宴慰勞有份做嘉賓的DaDa與周秀娜，前晚DaDa更上載一張收到阿澤禮物的合照，昨日DaDa在電話中說：「阿澤送咗副眼鏡畀我，送咗件衫畀周秀娜，佢話我綵排嗰陣成日喊，因為未吊過威吔，所以送番副眼鏡畀我。」DaDa表示知道《低俗喜劇》重映，可惜她有工作在身，未能與阿澤一起謝票。</p><p>對於來自北京的藝評人賈選凝狠批《低》片貶低內地人，DaDa說：「我覺得係放大咗件事，政治同娛樂係兩樣嘢，香港特點係有好多自由度畀香港人，部戲冇話貶低內地人，純粹係導演自己創作，令大家開心。」<br>撰文：葉雪</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>