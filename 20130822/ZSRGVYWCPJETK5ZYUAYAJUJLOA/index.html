<html><header><meta charset="utf-8"><title>正氣小明乖巧產量多</title></header><body><h1>正氣小明乖巧產量多</h1><p>徐小明正氣凜然的大俠形象，深入民心，原來這一股濃烈的正氣自小培育而成。五歲開始做童星，小明哥是個拍過七十多部的多產童星，以正派乖巧的角色為主，他說：「我多數演乖同窮細路哥，我其實做童星咁耐做壞孩子得兩、三部，可能係個樣好乖啦！喺成班細路哥入面，搵曳有好多選擇，但係搵乖係少啲，所以咁啱我就食準咗個timing！」<br>徐小明第一部演出的粵語片對手就是馮寶寶，至今他仍然印象深刻：「寶寶當年已經係非常之有名嘅演員，部戲叫做《鬼仔報親仇》，本來嗰時我係探阿女姐（鳳凰女）班，佢又係我契媽，所以我入到去探班，女姐希望我喺片場吸收氣氛，當時女姐除咗教我正派粵劇之餘，都會畀我接觸電影，因為佢畀咁嘅機會我，我先可以喺電影圈發展到今日。」</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>