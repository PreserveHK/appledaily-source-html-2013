<html><header><meta charset="utf-8"><title>馮仁昭四圍超：鍾麗緹叫床扮高潮 - 馮仁昭</title></header><body><h1>馮仁昭四圍超：鍾麗緹叫床扮高潮 - 馮仁昭</h1><p>鍾麗緹流出叫床短片，最近喺網上瘋傳，引起網友熱烈討論，片中着低胸衫波濤洶湧嘅鍾麗緹，對住鏡頭示範四種女人性高潮嘅叫床聲，包括積極式嘅「Oh yes」、被動式嘅「Oh no」、宗教式嘅「Oh my god」同假裝式嘅「Oh baby」，仲配合埋身體語言不停扭腰fing頭，七情上面令人睇到熱血沸騰。</p><p>七情上面</p><p>原來呢條片係鍾麗緹多年前接受外國傳媒嘅訪問片。當時主持要求佢講一個關於高潮嘅笑話，鍾麗緹愕然反問主持係咪講笑？之後大情大性嘅佢就伸懶腰做熱身，對住鏡頭用英文問：「在座的男士，你們知道女人有四種高潮嗎？有積極的、被動的、宗教式的和假裝的。」跟住瞇眼做出高潮樣配叫床聲，最後仲向鏡頭飛吻話：「送給我在英國的影迷。」<br>短片中嘅鍾麗緹樣貌同身材都好標青，𠵱家已經42歲嘅佢雖然係失婚婦人，但感情生活依然好精采，早排佢喺台灣仲同混血男子組合MIXION夜蒲，十分風騷。另重返娛樂圈嘅鍾麗緹簽咗周美鳳嘅經理人公司，成為旗下第一位藝人。<br>撰文：馮仁昭</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>