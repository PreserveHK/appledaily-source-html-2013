<html><header><meta charset="utf-8"><title>千語評林峯柏豪同級</title></header><body><h1>千語評林峯柏豪同級</h1><p>吳千語前晚在銅鑼灣出席時裝品牌Zucca活動，記者重提早前有指她激到林峯喊，千語BB說：「有官方回應，聲明已解釋晒，講完一次希望OK，之後唔再提。」再問到林峯究竟有否喊，她說：「梗冇，今次報道離譜咗啲，都冇去揼骨，所有嘅嘢冇發生過。」對於被指冧周柏豪，她謂男友與周柏豪相識已久，二人是同期新人，哪位歌聲出色一點？她即說：「兩個都好好，難比較。」<br>千語BB透露將會與緋聞王林德信及曾志偉合作拍戲，會否怕與林德信傳緋聞，她笑說：「我係絕緣體，如果影劇照都會傳緋聞，我冇嘢好講。」<br>採訪：譚倩宜  <br>攝影：葉君海</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>