<html><header><meta charset="utf-8"><title>求驗客手記：懶理思過令　孖「堡」偷去玩</title></header><body><h1>求驗客手記：<br>懶理思過令　孖「堡」偷去玩</h1><p>（怒）漢堡開季成績唔多好，教練芬克（右）嬲嬲哋，罰一班球員喺屋企靜思己過兩日，點知籠裡雞作反！中場湯馬士連干同老婆趁呢兩日「假期」，去咗西班牙參加妹妹畢業禮，仲完全唔忌諱親口承認自己真係有去到，慌死唔會激死芬克咁。而後衞艾奧高（左）亦都去咗西班牙玩，仲搞到被罰下場對哈化柏林停賽。罰停一場咁少，我求大俠覺得唔多夠囉。佢兩個已經歸咗隊，日前都有出席球隊操練，個樣仲似咩事都冇發生過㖭！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>