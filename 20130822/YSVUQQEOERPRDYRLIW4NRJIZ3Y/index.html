<html><header><meta charset="utf-8"><title>中環在線：搵人湊LME　小加又相中Martin - 李華華</title></header><body><h1>中環在線：<br>搵人湊LME　小加又相中Martin - 李華華</h1><p>港交所（388）可能幫阿仔LME（倫敦金屬交易所）搵到保母嘞！市場噚日傳出，LME向日資期貨經紀商Triland Metals營運總裁Martin Pratt提出offer，只要佢肯，就係新任CEO。</p><p>現為期貨商CEO</p><p>Triland Metals係LME 11間圈內會員定價公司之一，又係日本三菱商事株式會社嘅子公司，Martin做得呢間公司CEO，應該相當熟悉整體市場運作。雖然話𠵱家做LME CEO，等於係港交所一個部門阿頭，但Martin Pratt由經紀跳做交易所，點都算係升呢。<br>港交所舊年豪掟過百億收購LME，現任CEO艾博賢（Martin Abbott）唔夠半年就宣告劈炮，港交所CEO李小加要湊住呢件貴價玩具，實在唔容易，真係要快手搵個識嘢嘅人幫手湊住佢先得㗎。<br>話時話，李小加睇中嘅兩位都叫Martin，交接應該寧舍順利。</p><p>相戀54年！倪匡向全世界說：「到現在這麼多年，還是這麼深愛太太！」<br>你都想分享一點甜蜜？立即重溫今周《亂噏24》！<br> http://bit.ly/appletalk24  </p></body></html>