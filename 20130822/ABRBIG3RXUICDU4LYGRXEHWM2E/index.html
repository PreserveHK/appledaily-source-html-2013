<html><header><meta charset="utf-8"><title>歐霸附大勢：熱刺副選勁穩開「客勝」 - 青蛙仔</title></header><body><h1>歐霸附大勢：<br>熱刺副選勁穩開「客勝」 - 青蛙仔</h1><p>英超強隊熱刺周四作客格魯吉亞的第比利斯戴拿模，進行今屆歐霸附首回合，熱刺就算出副選，質素依然贏晒，故照捧[-1]「客勝」。</p><p>熱刺下周日於英超迎戰上屆英聯盃盟主史雲斯，料領隊波亞斯於周四未必以強陣鬥第比利斯戴拿模，但其副選如費度、卡保奧、艾迪巴約及迪科爾等亦有實力兼有經驗，加上個別主力如戴臣、迪比利及基菲爾施古臣等應會披甲，故球隊戰鬥力仍遠在第軍之上。<br>第比利斯戴拿模於今屆歐聯外出局後降格踢歐霸盃，由於要戰歐聯外關係，故早於上月中就踢正式比賽，並於6場比賽取得3勝2和1負。然而，他們在實力上與熱刺仍有一段距離，隊內較為出名的，亦不過是格魯吉亞前鋒迪華利，及踢過西甲的西班牙中場悉斯高，故就算有主場之利，亦難望製造冷門賽果。</p><p>撐飛燕諾[+1]酬「賓」</p><p>同日荷甲飛燕諾訪俄羅斯的古賓，前者開季3戰全輸，狀態認真麻麻，但勝在強陣，梅達、馬菲臣、舒赫根及於聯賽已入2球的加斯安奴柏利等均有隨隊；加上球隊本身歐洲賽經驗豐富，故無懼近10主場取得4勝6和的古賓，受讓當然值捧，一於取「讓球主客和」[+1]「客勝」。<br>另外，意甲球隊費倫天拿作客瑞士的草蜢，客隊有岩布仙尼、阿古蘭尼、馬里奧高美斯及基奧斯比羅斯等好手壓陣，實力無疑強過草蜢，然而草蜢已踢了7場正式比賽，狀態肯定較好，又有主場之利，故受讓平/半值捧。文：青蛙仔</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>