<html><header><meta charset="utf-8"><title>中環迷你裙：出前一丁要爭氣 - Samantha</title></header><body><h1>中環迷你裙：出前一丁要爭氣 - Samantha</h1><p>有市場研究機構調查指，康師傅（322）即食麵擊敗生產「出前一丁」的日清，成為亞洲No.1，康師傅去年市佔率13.6%，較日清高1.3個百分點，兩者距離進一步拉闊。不過這轉變港人未必感受到，單憑茶仔平日叫一丁，屋企最多不外乎一丁、合味道同公仔麵。<br>日清1984年進軍本港，過幾年即收購埋土砲公仔麵，港人經歷了十幾年「日清」霸權，直至「清仔」越賣越貴，麵底又唔好食，加上超市引入競爭，對手有韓國辛辣麵、壽桃牌和康師傅等，分薄了利潤，日清重施故技，去年10月攞埋福字麵的商標。<br>「清仔」在港氣勢轉弱，但在強國向來食康師傅塵，92年康師傅在強國賣出首碗紅燒牛肉麵，日清94年才進軍大陸，就算康師傅走弱，但強國超市至今仍感受到康師傅的霸氣，日清明白，故舊年斥10.1億人仔增持市佔率達17%的今麥郎。<br>不過Samantha提醒「清仔」，攻陷強國人味蕾比收購更實際，做好自己吧！</p><p>Samantha<br>本欄逢周一、三、五刊出</p></body></html>