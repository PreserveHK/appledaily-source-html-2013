<html><header><meta charset="utf-8"><title>彭妮露靚肚</title></header><body><h1>彭妮露靚肚</h1><p>西班牙女星彭妮露古絲（Penelope Cruz），嫁咗比影帝積維爾巴頓（Javier Bardem）之後就幸福滿瀉，仲生咗個得意囝囝Leo，一家三口好happy。兩個月後就生得第二胎嘅彭妮露，呢排全家坐私人飛機去巴巴多斯度假，腹大便便嘅佢噚日同囝囝喺海灘玩，雖然粗身大細，彭妮露依然唔想收埋自己，着住三點式喺水中漫步，佢唔止個肚又圓又靚，面口亦冇乜點變，仲係面尖尖，居然靚成咁真係恨死唔少大肚婆。經已兩歲仔嘅Leo，唔着褲露晒屁股任人睇，認真自由奔放，及後彭妮露為免唔想曬傷，搏晒命咁搽太陽油，捽到面容扭曲，但洗唔洗咁大力呀。</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>