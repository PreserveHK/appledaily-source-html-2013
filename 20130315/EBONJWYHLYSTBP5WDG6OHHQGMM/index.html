<html><header><meta charset="utf-8"><title>職場慧眼：<br>長榮航空的教訓 - 張慧敏</title></header><body><h1>職場慧眼：<br>長榮航空的教訓 - 張慧敏</h1><p>話說我家二老要到台灣探親，因老父行動緩慢走路不太方便，經旅行社介紹，一直選搭長榮商務客位。平心而論，櫃位機艙服務員都熱心親切，我們都非常滿意。今次聽聞得經網上直接買票會有優惠，當然馬上行動，到最後付款關頭才知一定要用乘客自己的信用卡繳款，兩老年邁眼花，沒有信用卡可簽，怎辦？打去旅行社問，票價足足貴一成有多。我見剛巧要到灣仔六國酒店午膳，長榮辦公室正正就在樓上，以心為心，想想不如上去把意見提出，希望日後可以改善。就係咁，大開眼界！<br>辦公室內只得一名態度冷漠戴口罩的服務員在，問她網上的特價商務客位可否在此購買，「不可以！」我說老人家並無信用卡如何支付？「票可以照買，不過買完之後到機場check in時要提交付款人的信用卡核實。」我當日無法陪伴怎辦？她不耐煩冷眼再加冷笑話「都得，上網買完之後親自上來預先填定份免核實表格。」我強忍怒氣，說這個安排對乘客做成不便，有沒有其他方法、誰會有時間如此舟車勞動買機票？「冇辦法！」然後叫我出去外面旅行社買。那豈不是要無端白花多一筆毫無需要的費用？一句「隨你便」令我當堂火滾，我說我從未見過一個態度如此惡劣的服務員！她反唇相稽以蔑視的語氣問我「使唔使咁嘅態度，不過非常歡迎你意見噃！」我說要向經理投訴，她不知幾輕鬆愉快笑住打內線話「有人要投訴喎！」一女士出來問乜事，然後說台灣公司規定如此，冇辦法。<br>明白！是我自己cheap攞醜嚟出，長榮公事公辦冇錯吖，冇講過要有服務喎！人家可是台資大公司，想想中華旅行社，幾時當過我哋係客幾時提供過服務？受教了，多謝！<br><br>張慧敏<br> http://www.facebook.com/HKcareerdoctor </p></body></html>