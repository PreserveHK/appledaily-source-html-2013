<html><header><meta charset="utf-8"><title>方中信怪YoYo過急跳槽</title></header><body><h1>方中信怪YoYo過急跳槽</h1><p>早前有傳蒙嘉慧（YoYo）因過檔王維基而被飛出無綫新劇《仁心解碼II》的宣傳，同劇的方中信昨日坦言此事反映無綫的確少了些人情味，但亦表示YoYo處理的步驟出錯，理應新劇播完才另找東家。而監製羅永賢則出來解畫，指公司與YoYo沒有芥蒂，雙方是有默契，選擇性地出席活動。<br><br>無綫新劇《仁心解碼II》昨在尖沙嘴舉行宣傳活動，楊怡、方中信、苟芸慧、陳茵媺及蕭正楠等出席，早前被傳飛出宣傳的蒙嘉慧依舊未有出席，但現場台上佈景板及播出的預告片中仍見其蹤影。</p><p>方中信接受訪問時被問到YoYo未有出席宣傳一事，他表示：「冇咗YoYo的確係少咗啲嘢，佢唔係簽咗王維基咩？幾萬蚊一集。」可覺無綫小器？方中信謂：「人情味係少啲，但大公司咁做無可厚非，而YoYo步驟都有啲錯咗，有去意都應該等套劇完咗先去傾，咁件事應該冇咁複雜。」可有意見提供？他笑言：「我意見返大陸搵人民幣。」問到現在自由身的方中信可有被王維基挖角？他說：「都有轉折咁搵，但係做生不如做熟，幾萬蚊一集我相信無綫畀到我。」<br>監製羅永賢坦言跟YoYo關係非常好，而且沒有芥蒂，他說：「海報、預告片完全冇飛走佢，佢噚日都有返嚟影封面，我哋都有同珍姐（曾勵珍）講電話，佢試吓向外闖梗希望佢有更好發展。大家有默契，選擇性宣傳。」</p><p>李亞男洩春光</p><p>至於楊怡即場吻賀將於後日50歲生日的方中信，又以方叔叔來形容他，對於YoYo未能出席宣傳，楊怡謂：「係有啲可惜，但呢行好細，有機會再合作，都覺演員應該發展空間大啲。」另外，身穿短裙的李亞男在台上玩遊戲時則不慎洩春光，事後坦言怕被男友王祖藍責怪。<br>採訪、攝影：文國駿</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>