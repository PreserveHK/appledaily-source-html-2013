<html><header><meta charset="utf-8"><title>黃之鋒：特首撕裂香港</title></header><body><h1>黃之鋒：特首撕裂香港</h1><p>政制改革寸步未進，學生不再沉默，學民思潮及各大專院校數百名學生齊心上街爭普選。學民思潮召集人黃之鋒斥梁振英上任一年不單未有「急市民所急」，更是撕裂香港的罪魁禍首，認為「阿爺打骰」下獲「欽點」的梁振英毫不可靠，普選才是唯一出路：「我哋唔止要一人一票，更加要冇預選、冇提名委員會，所有選民一齊選出真正屬於香港人嘅政府」。</p><p>上任後拒聽民意</p><p>港大社會工作學系系會約50名成員帶同「普選刻不容緩」橫額參與遊行，該會外務秘書吳采珊直斥梁振英「呃人」，「當初話一張摺凳一本簿一支筆去聽民意，上任之後民間好多訴求佢都當聽唔到」；普選政府不一定完美，「但係一個希望，起碼唔係𠵱家咁任人魚肉」。<br>中大學生會會長鍾耀華指梁振英的表現不堪入目，「民生問題搞唔好，唔肯回應高官醜聞，冇講過政改，但佔中就仆出嚟講一定犯法，好難唔聯想佢背後有政治任務，要打壓政制發展」。他強調，「梁振英落台唔代表解決問題」，稱惟有普選才能逼行政機關面對選民，回應市民訴求。</p></body></html>