<html><header><meta charset="utf-8"><title>徐淑敏假日天倫樂</title></header><body><h1>徐淑敏假日天倫樂<br></h1><p>徐淑敏（Suki）與老公黃浩視湊兩個愛女為樂，大前日下午約4時半，兩公婆帶細女Renee到圓方行街食下午茶，與黑人保鑣先在W酒店下車，打算到酒店餐廳用膳，因沒有空位而轉場到商場的日本餐廳，惟因周六人多關係，要排隊15分鐘才能開餐。<br>用餐後，Suki兩公婆拖住活潑的細女行街，其間細女突然扭計，黃浩出盡法寶，蹲下錫女兒來𠱁她。Suki到朱古力店購物時，細女交由黑人保鑣照顧，二人在門外玩耍。黃浩最後送老婆與女兒上車離開，自己則到酒店工作。<br>採訪、攝影：陳辰</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>