<html><header><meta charset="utf-8"><title>曾德成只識河蟹</title></header><body><h1>曾德成只識河蟹</h1><p>根正苗紅的民政事務局局長曾德成除了為共產黨「河蟹」香港人，昨日上街的基層團體狠批曾德成只為有錢人「賣命」，一意孤行延長私人會所契約用地15年，變相用公帑資助富豪玩樂。</p><p>被斥責劫貧濟富</p><p>關注基層住屋聯席趁7.1遊行自製創意「射龍門」道具，將特首梁振英、四名高官包括張炳良、陳茂波、曾德成及曾俊華掛上龍門前，吸引不少上街的市民經過就「射爆佢」，發洩不滿。另有基層團體將曾德成的照片貼上螃蟹上，諷刺曾德成只識「河蟹」。<br>關注基層住屋聯席組織幹事陳凱姿批評，基層蝸居於劏房內，但曾德成上月竟然批准47份私人遊樂場地契約15年，明顯是助紂為弱、劫貧濟富，「政府一直話要寸土必爭，但就將數百公頃土地用賤價租畀富豪做私人會所、高爾夫球場同鄉村俱樂部，居民水深火熱，佢地就只喺識玩樂」。<br>陳凱姿又炮轟曾德成解釋為私人會所續約的理由荒謬，「佢話唔續約15年，驚私人會所唔肯再放資源投資，請問呢嗰喺乜嘢道理，當市民係白癡」。</p></body></html>