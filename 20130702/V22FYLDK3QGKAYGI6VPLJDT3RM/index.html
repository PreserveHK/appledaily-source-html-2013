<html><header><meta charset="utf-8"><title>隔牆有耳：示威美人　最想特首快落台 - 李八方</title></header><body><h1>隔牆有耳：<br>示威美人　最想特首快落台 - 李八方</h1><p>增設動物警察</p><p>擁有一頭秀髮兼一雙大眼睛嘅Joey話，7.1上街係要支持成立動物警察，捉拿虐待動物嘅兇徒，佢話眼見香港實在太多虐貓虐狗嘅個案，喺新界圍村更成日出現食狗肉呢啲殘忍場面，即使報警都都冇人理，建議香港應該仿效澳洲，成立動物警察。</p><p>讚長毛好真誠</p><p>同樣幫社民連做義工嘅謝小姐話，狼英自上次演藝學院畢業禮後，出席多幾次大學畢業禮，隨時會俾人激到爆血管。選擇社民連嘅佢話，好多人誤以為社民連暴力，但認為社民連敢作敢為，「尤其係長毛，佢真係做嘢，好真誠」。</p><p>孖女撐社民連</p><p>社運孖女Willis（左）、Siu Ming為社民連「搖衫吶喊」，呼籲市民買Tee支持社民連。家姐Willis擔心狼英為人太厚面皮拒絕落台。上次被警察「熊抱」嘅細妹Siu Ming就話，「熊抱Tee」嘅創作人Gardenia送咗件Tee畀佢，等佢可以「防狼」。</p></body></html>