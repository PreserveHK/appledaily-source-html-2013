<html><header><meta charset="utf-8"><title>撐到底　視唐英年為朋友</title></header><body><h1>撐到底　視唐英年為朋友</h1><p>【義氣本色】<br>曾講過「朋友唔多」的任志剛，在唐英年競選特首失利時，仍不離不棄，贏取不少尊敬。他說知己不多，但「係我嘅朋友，有需要會撐到底」，一副「義氣仔女」的神態。</p><p>拒在政治扮演重要角色</p><p>做朋友，他希望能「真正溝通」，不想「太多機關算盡」，與表裏不一的人難作相交；對政治，他說自己患有「敏感症候群」，一碰到稍為沾邊政治的提問，一概避談；對未來，更「睇唔到我會喺政治層面或課題上，扮演一個重要角色」的可能；刻下只計劃，「再退多啲（上市公司獨董）」，爭取空間行山打波旅行，享受人生。<br>與唐英年出身背景不同，但「唔等於做唔到朋友」，公職也好、私交也好，對方都是「幾好幾單純」夥伴。<br>98亞洲金融風暴，港府動用千億元入市，任總與時任財爺的曾蔭權及財經事務局局長許仕仁，組成「殺鱷三人組」，成為本港金融史上的圖騰，記者請他分享對兩位昔日戰友的感情。<br>三人組走在一起，他指是因緣際會，對身陷官司的許仕仁，他多番表示不宜評論，但仍不失肯定說：「佢係我朋友」，朋友關係相當部份，源於對許氏能力的佩服，包括記憶力好、分析力強，彼此嗜好相近，自己聽歌劇的興趣，亦由對方啟蒙。但佩服對方，「同佢現時面對嘅一啲困難，拉唔拉上關係，我唔會太care」，聊聊幾句，盡顯這位金融沙皇對朋友的見解。「同曾生都有個人交情，但好多時佢係我上司，又係特首，交情係唔同性質……」<br>政治變化，瞬間千里，去年敗選特首的唐唐，會否二人攜手東山再起？機警的任總反問：「乜嘢叫東山再起？」別人如何自己無緣置喙，但本身對政治不感興趣，昔日「撐唐」是朋友之義，又說自己若對政治有意，「93年就唔會成立金管局，走一條專業道路」，而是留在政府架構內，循政務路途向上發展。</p></body></html>