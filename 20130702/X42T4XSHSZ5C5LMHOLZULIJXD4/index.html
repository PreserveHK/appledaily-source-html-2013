<html><header><meta charset="utf-8"><title>「我哋和平分手冇嗌交」樂仔錫住Kary</title></header><body><h1>「我哋和平分手冇嗌交」<br>樂仔錫住Kary</h1><p>剛宣佈與吳雨霏（Kary）一年情玩完的余文樂，昨帶領籃球隊橫洲工業到灣仔作賽，剛甩拖的樂仔賽前熱身時與隊友有講有笑，但正式上陣時表現失準，稍後更被換走。<br><br>換出休息時樂仔靜坐一旁觀賽，神情認真，後再被調落場已回復水準，多次投射得分，最終橫州工業以83比72分勝對手Love Peace。<br></p><p>二人有聯絡</p><p>賽後樂仔接受訪問，被問到分手心情是否已平復，他坦言OK：「冇影響打波，比賽唔諗其他嘢。」對於多份雜誌都指分手原因是Kary太黐身，二人為此而嗌交，樂仔對前度女友處處維護：「同Kary仲有聯絡，我今日想講係雜誌所講嘅嘢對女仔好唔公平，我哋冇嗌交，和平共識分開。」<br></p><p>樂仔亦坦白承認跟Kary合不來：「但我唔想外間覺得佢有問題，我最清楚佢，要保護女仔，呢段時間唔好畀太大壓力佢。」有指Kary努力箍煲，樂仔說：「我哋共識做一件事，係因性格不合，我亦冇兩次提分手，冇呢樣嘢，唔好誤會佢。」<br></p><p>周柏豪認衰</p><p>同場的周柏豪於黃家駒死忌在社交網留言祝家駒生辰快樂，成為笑柄，他昨承認出錯，並向家駒家人致歉：「家駒係我尊重嘅前輩，當時一時手快。」<br>此外，曾客串拍電影《春嬌與志明》的王馨平，昨日在荃灣出席回歸活動時被問到樂仔與Kary分手是否覺得可惜時說：「旁人唔方便發表，藝人拍拖好辛苦，佢哋仲後生，兩個處理好，我唔方便講，唔熟佢兩個。」<br>採訪：卓寶花<br>攝影：陳順禎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>