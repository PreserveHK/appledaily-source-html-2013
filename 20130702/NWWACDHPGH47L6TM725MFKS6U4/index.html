<html><header><meta charset="utf-8"><title>隔牆有耳：舉牌反狼　事旦男變景點 - 李八方</title></header><body><h1>隔牆有耳：<br>舉牌反狼　事旦男變景點 - 李八方</h1><p>咪以為事旦男淨係狙擊cctvb咁齋先得㗎，睇佢噚日自製嘅紙牌，就知佢同無綫新聞一樣，事事關心，事關上至狼振英、下至RubberBand；由佔中到維穩，都係佢創作嘅靈感，之不過呢，似乎都係舉反狼振英嘅紙牌，最受遊行人士歡迎噃！咁又係，噚日7.1路上，幾乎個個都為反689而嚟；叫狼英下台，梗係令人好有共鳴啦。事實上噚日唔少路過事旦男身邊嘅市民，都爭相影佢舉牌呢個招牌動作（圖），幾乎成為另類景點。八方問過事旦男㗎，佢話今年上街，旨在宣洩，事關對狼英唔只係失望，而係絕望。趕佢唔走，整啲紙牌諷刺吓佢，都可以洩到心頭之忿。</p></body></html>