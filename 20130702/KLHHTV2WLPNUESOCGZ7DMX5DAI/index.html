<html><header><meta charset="utf-8"><title>市民上街怒吼　向篩選說不</title></header><body><h1>市民上街怒吼　向篩選說不</h1><p>上街的市民口裏都喊着要求真普選的口號。在他們心目中，普選的定義從來沒有「篩選」二字。有遊行人士認為，只要集齊一定數量市民的支持，即有資格參選特首，並形容篩選制度是強迫市民在「兩個好爛嘅橙入面揀個冇咁爛嘅」；倘若政府最終搬出一套不符合市民期望的政改方案，明年今日將會佔領中環。</p><p>政府遲遲未就2017年的政改方案進行諮詢，激發市民上街表達不滿。連續10年風雨不改參與7.1遊行的客貨車司機朱先生，昨日一如以往與妻子同行。<br>朱先生不滿政府對落實普選一拖再拖，「提醒」政府2017年的政改方案切勿有篩選制度，他說：「篩選出嚟嘅根本唔係香港人自己嘅意願，政府真係咁做就係食言，係欺騙市民！」<br>朱先生亦反對李柱銘早前曾提出的底線方案，認為只有由市民直接提名的人，才有資格參加普選，「例如有10,000個市民提名支持，先真正代表市民」。<br>對於佔領中環，他認為佔領後必須有後續，例如罷工及罷市等，「要對政府構成壓迫感，唔可以佔領完就算」。<br></p><p>爭普選「行到死為止」</p><p>03年開始參與7.1遊行的退休女教師馬太，亦只接受不設篩選、一人一票選特首的方案，她表示：「唔需要人哋幫我搵人嚟做特首。」年屆74歲的馬太希望有生之年能看到港人享有真普選，否則每年會繼續遊行，「行到死為止！」<br>帶同九歲兒子遊行的陸先生今年則首次上街，他形容自己過去九年均「未瞓醒」，去年梁振英上場後強推國民教育，他才被「叫醒咗」，今年不得不站出來。陸形容，篩選制度是強迫市民在爛橙中作出選擇，對市民不公平，明年定必參與佔中。<br>團體「夾實佔中堅搞普選」昨日於遊行期間派發「佔中精明眼」單張，提醒市民符合國際標準的普選方案，應涵蓋整個選舉過程，市民的選舉權應包括提名權、被提名權、參選權、被選權及投票權，缺少任何一項便不符標準，切勿被任何方案混淆視聽。</p><p>上街撐佔中</p><p>【眾志成城抗爭】<br>余同學（中學生）：「每個行出嚟嘅都係一個小喇叭，全部人企出嚟時就係大喇叭。今年已經有咁多人出嚟撐場，更加印證出年會有人更多人參與佔中。過去一年發生咗好多事，激發咗好多人企出嚟發聲，當市民見到梁振英咁冇用之後，會越來越多人上街發聲。」</p><p>【無懼惡劣環境】<br>陳先生（退休人士）：「今次嘅遊行同集會，其實正正反映咗無論香港人去到邊度，都可以好和平、咁多年嚟都無事。若果啲人話佔中等同暴力，根本係冇正視過我哋咁多年嚟嘅和平集會遊行。所以我哋更加要支持佔中，因為香港人早已證明有質素去參與公民活動。」</p><p>【爭取政制改變】<br>黃先生（大學教授）：「我89年六四上過兩次街，但當年大家都悲傷，因中共選擇屠城。但佔中唔同，大家係懷住希望爭取政制改變，我哋唔再要一個小圈子選舉、大話特首。我更唔相信中共會出動軍隊對付佔中，因為咁樣只會令更多人站出來為下一代爭取更好制度。」</p></body></html>