<html><header><meta charset="utf-8"><title>幼稚園教師　聲討吳克儉</title></header><body><h1>幼稚園教師　聲討吳克儉</h1><p>強推國民教育科、北區小學學額爭奪，本港教育政策近年備受爭議，教育局局長吳克儉成為遊行被聲討對象之一。一眾幼稚園教師昨日上街，要求政府立即推行15年免費教育，「吳克儉做得勁慢，免費幼稚園教育委員會啱啱先成立，要兩年先完成研究，咁幾時先真正推行？幼稚園教師嘅資歷幾時先同中小學教師睇齊？」</p><p>「做錯仲賴上屆政府」</p><p>落實15年免費教育是特首梁振英的競選承諾，幼稚園教師陳小姐表示，新政府上任已經一年，但推行15年免費教育步伐緩慢。「吳克儉做得好慢，做研究期間對業界一啲支持都冇，全日制同半日制幼稚園資助已經好唔同」。同為教師的李小姐則指，幼稚園教師的待遇較中小學老師差，「佢哋有標準薪酬級別，幼稚園教師冇，吳克儉要做嘢！」<br>與數名同學一同上街的中五生月喬，對於梁班子的醜聞及吳克儉硬推國教感到最憤怒，批評政府「根本唔聽香港人講嘢，淨係識聽中央話，自己做錯仲賴上屆政府」。她表示，擔心香港變成北京治港，認為必須爭取普選，捍衞港人治港。<br>科大社會科學部副教授成名稱，梁振英政府無誠信，以大話冚大話，累積民怨，國民教育是其中一個例子，「明明係佢任內硬推國民教育，但就將責任推畀曾蔭權，直至12萬人上街反國教，當局先叫停」。</p></body></html>