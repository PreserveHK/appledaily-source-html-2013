<html><header><meta charset="utf-8"><title>殘疾者斥推政策似蝸牛</title></header><body><h1>殘疾者斥<br>推政策似蝸牛</h1><p>輪椅人士參與遊行，要比常人多花十倍力氣，但他們無懼風雨，堅決為更多未能上街的病友發聲。患有肌萎症的肌健會會長劉偉明已是第五年上街，「雖然𠵱家辛苦，捱足一日，但我哋要為長年累月捱緊苦，冇辦法出嚟遊行嘅病友發聲」。他批評政府支援殘疾人士的政策是以蝸牛步伐推進，「訴求講咗十幾年，點解政府唔聽？係咪要我哋用死嚟控訴？」</p><p>傷殘津貼變空頭支票</p><p>劉偉明表示，肌健會等關注殘疾人士組織自十多年前已不斷反映訴求，但政府至今仍置若罔聞。梁振英競選時公開承諾的單肢傷殘津貼、無障礙社區、促進殘疾人士就業等，曾讓他們寄予厚望，結果統統變成空頭支票，「目前為止好難收貨」。關愛基金等支援措施實際只有少數人受惠，「有心做點解要設咁多關卡？好多病友等唔到資助已經離開咗，係咪要我哋用死嚟控訴？」<br>他說，多年來身邊不少戰友不敵病魔，「就算有資源都未必醫得好，起碼在生時畀佢哋感受到尊重同幫助，生活過得好啲」，他促政府積極回應殘疾人士訴求，「唔好再掩住耳仔，唔公平嘅事已經發生得太多」。</p></body></html>