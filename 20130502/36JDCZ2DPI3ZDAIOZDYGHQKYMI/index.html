<html><header><meta charset="utf-8"><title>Sports Network：<br>體育記者澄清「無添加」</title></header><body><h1>Sports Network：<br>體育記者澄清「無添加」</h1><p>"Here is wide version before Instagram cropping. Sorry, I have better things to do than to Photoshop a ball into pics"<br><br>「呢張係之前上傳到instagram嘅原相。唔好意思，比起用Photoshop將個波加入相中，我有更多更好嘅事去做囉。」<br>嘉莉妮殊係電視台Sun Sports Rays嘅記者，專門追訪美國職棒球隊坦帕灣光芒。日前佢去咗老家波士頓開工，喺波士頓紅襪對侯斯頓太空人賽前整張自拍。點知後尾枕有個波飛緊過嚟！嘉莉妮殊話聽到有人嗌「睇波」，所以避開咗。咁啱捕捉到咁驚險嘅一幕，梗係要放上網。呢張自拍令佢瞬間成為網絡紅人，但係有網民話張相做咗手腳，所以嘉莉妮殊先喺twitter上載原相，澄清「無添加」。</p><p>卡斯拿斯安慰拉莫斯</p><p>"「感謝球迷支持，𠵱家我們將注意力放喺西班牙盃決賽吧！」"<br>卡斯拿斯（西甲皇家馬德里門將）<br>時間：周二<br>地點：巴拿比奴球場</p><p>邦路斯牛一收大束花</p><p>"「佢（老婆馬天娜）總係送最貴重嘅禮物，多謝，我愛你！」"<br>邦路斯（意甲祖雲達斯後衞）<br>時間：周三<br>地點：不詳</p><p>許文玲慶生大堆頭</p><p>"「多謝你哋出嚟同我慶生呀！朋友仔我好愛你哋！」"<br>許文玲（港隊田徑代表）<br>時間：周二<br>地點：日式燒肉店</p></body></html>