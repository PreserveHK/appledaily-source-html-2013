<html><header><meta charset="utf-8"><title>生效前四日才貼通告　<br>
公屋維修鬼祟加價一成</title></header><body><h1>生效前四日才貼通告　<br>
公屋維修鬼祟加價一成</h1><p>【不平則鳴】<br>香港房屋委員會按「用者自付」原則，向公屋租戶推行自費修葺服務。惟有公屋住戶埋怨房委會「掠水」，今年3月28日貼出新收費通告，4日後便生效，加幅平均一成，遠高於今年預測通脹率4.2%，全港200多個公共屋邨受影響，居民嘆肉隨砧板上。<br>記者：劉秀蘭</p><p>「以前水箱漏水、去水渠塞咗，房署上嚟整都冇收錢。𠵱家貼張新收費通告，4日後就話生效，完全冇諮詢。條邨係老人邨，好多居民都唔知新收費！」住沙田大圍新田圍邨32年的租戶陳先生埋怨說。</p><p>「住戶冇反對機會」</p><p>陳先生指住所富圍樓地下電梯大堂貼出的通告，內容為4月起有24項「租戶自費修葺項目」的新收費，每個項目最低消費280元。他質疑事前沒收過通知，更沒有諮詢。「生效期前4日先貼通告，中間又係復活節假期，住戶冇反對機會」。<br>記者之後在富圍樓地下電梯大堂的電梯按掣對落，看見貼有一張「租戶自費修葺項目」通告，如不蹲身也未必察覺。該通告發出日期為3月28日，新收費4月1日生效，列出24項維修項目，但沒新舊收費對照。<br>香港房屋委員會承認，新收費較去年平均增約一成。根據租約條款訂明，房委會會承擔出租單位內業主安裝的固定裝置和設備（玻璃除外），因正常損耗而須修理或更換的費用；否則租戶便須承擔維修費用。房屋署的自費修葺服務，由小型維修承辦商或屋邨技工負責，租戶亦可自行選擇修葺服務。<br>檔案編號：0329007</p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>