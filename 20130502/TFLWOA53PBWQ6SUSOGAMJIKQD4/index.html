<html><header><meta charset="utf-8"><title>馮仁昭四圍超：家輝搞鬼<br>心悠床戰家麗 - 馮仁昭</title></header><body><h1>馮仁昭四圍超：家輝搞鬼<br>心悠床戰家麗 - 馮仁昭</h1><p>張家輝首部執導嘅電影《盂蘭神功》，下月就會喺大馬開拍，噚日喺柴灣做第一次宣傳。家輝仲同埋佢口中講嘅兩位「尤物奇葩」，即係劉心悠同埋依然風騷嘅吳家麗一齊出現，不過心悠BB嘅素顏就輸晒畀演家輝媽媽、着晒低胸裝嘅家麗姐喇。<br>做導演兼演員嘅家輝話老闆原本想佢拍警匪片，但家輝就想拍啲新穎題材，佢話：「呢部戲係一部好陀地，唔係扮發夢、發神經嗰啲合拍片，總之就係重口味同驚嚇。」搵得兩位尤物演出，唔知會唔會有激情場面呢？家輝笑笑口話：「當中除咗表現到佢哋嘅演技，仲會有啲全面性床戲㖭。」<br></p><p>家麗自爆撞鬼
</p><p>心悠BB話有份演出受寵若驚，仲好多謝家輝當自己係本地演員，而家麗姐就話家輝第一次做導演當然要支持：「睇香港電影成長嘅我哋，𠵱家好應該貢獻番，拍番多啲畀𠵱家呢一代嘅香港人睇。」仲話當年拍鬼片疑似撞鬼，驚到不得了都要死頂開工。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>