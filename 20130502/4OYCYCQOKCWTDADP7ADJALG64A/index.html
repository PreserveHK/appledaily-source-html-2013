<html><header><meta charset="utf-8"><title>蕭芳芳俠女出巡</title></header><body><h1>蕭芳芳俠女出巡</h1><p>【台北】蕭芳芳前晚11點幾單拖現身銅鑼灣嘅莎莎化妝品，一頭灰白髮嘅芳芳姐好有成熟韻味，雖然外表有歲月嘅痕迹，但衣着打扮仍然好搶眼，黑褸襯鮮紅色褲兼紅鞋，成個俠女咁，雖然芳芳姐已經66歲，但身形keep得好好，難怪喺店裏面吸引好多人眼望望，連自由行都認到芳芳姐，不過佢就冇理，好快咁攞咗棉花棒排隊畀錢，之後佢行咗去惠康門口，企咗一陣間就走。<br>採訪、攝影：葉雪</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>