<html><header><meta charset="utf-8"><title>隔牆有耳：<br>他信又嚟自由行　兩個女周身名牌 - 李八方</title></header><body><h1>隔牆有耳：<br>他信又嚟自由行　兩個女周身名牌 - 李八方</h1><p>自由行唔止得強國人，流亡海外嘅泰國前總理他信不時到香港「自由行」，近日五一黃金周，佢又嚟港消費，噚晚更到「大劉」劉鑾雄至愛嘅灣仔福臨門食飯。身穿白恤衫西褲嘅他信，乘坐Maybach豪華轎車，同行仲有三名子女，分別係大仔Phantongtae、二女Pinthongta同孻女Paetongtarn，由一位保鑣「輕裝」陪同。他信兩個女亭亭玉立，長相標緻，二人都一身名牌打扮，家姐Pinthongta以Chanel外套襯Hermes Birkin白色手袋，孻女Paetongtarn則Chanel頸鏈、Stella McCartney麂皮流蘇手袋襯Dolce &amp; Gabbana圖案短裙，露出美腿，極搶鏡。<br>陳順禎攝</p></body></html>