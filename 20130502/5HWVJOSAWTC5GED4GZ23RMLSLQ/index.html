<html><header><meta charset="utf-8"><title>西環集中營：<br>內地官來港豪食靠朋友 - 季陶</title></header><body><h1>西環集中營：<br>內地官來港豪食靠朋友 - 季陶</h1><p>前廉政專員湯顯明被揭與內地及中聯辦幹部飲飲食食，又經常送禮拉關係，實情特區政府中，要與內地聯繫的部門多的是，但有相關官員對季陶說，越是與內地接觸得多的港府部門，越少搞飲飲食食、送禮套交情那一套，事關內地官員也明白港府有嚴格規限，而且這些內地官員在港要豪飲豪食，自有有事相求的「朋友」負責。</p><p>深知港官規限多</p><p>有官員對季陶說，內地與特區政府相關對口部門官員，多了解港官在宴請、送禮、收禮有嚴格規限，一般官式宴請早有「默契」：「大家接觸得多，都知香港政府規定宴客金額有上限，唔會請得好豪，所以唔會介意食得清淡啲。」至於送禮及收禮更加可免則免，「佢哋知港官收禮有限制，大家熟嘅就會一早講好，對方唔送禮，我哋又唔使回禮，真係要送都係送書、送紀念品」。該官員直言與內地官員打交道多年，從不覺內地官員不滿。<br>另一商界人士對季陶笑言，若有內地官員來港，特別是負責港澳、商貿事務官員，他們根本不會貪圖港官送禮招待，因為香港自有大批商界「朋友」排隊宴請巴結，「送禮更加唔會少，個個只會怕（內地官員）唔輪到自己請」，事關商界對他們各有所求，湯顯明要如此豪請內地官員十分破格，「唔係正常官僚會做，一係佢有所求想搵好處，一係佢借請內地官為名，自己可以乘機飲埋、食埋一份」。<br><br>季陶</p></body></html>