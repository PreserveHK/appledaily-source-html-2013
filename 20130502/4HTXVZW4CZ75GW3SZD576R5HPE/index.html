<html><header><meta charset="utf-8"><title>《金枝貳》插水有理<br>雯女自爆睇唔明</title></header><body><h1>《金枝貳》插水有理<br>雯女自爆睇唔明</h1><p>鄧萃雯挾如妃娘娘之口碑演出無綫新劇《金枝慾孽貳》，原本是萬眾期待，可惜劇集播出首周平均收視23點（約148萬觀眾），成績差強人意。昨日雯女在奧海城出席慈善活動時回應劇集收視低，衝口而出竟然說：「吓？關我乜事！」</p><p>冇人叫做宣傳</p><p>如妃的身份何等重要，但前日《金枝貳》的宣傳活動竟然失場，雯女踢爆事前未獲通知：「唔係我唔做，係冇人叫過我，你哋應該問點解唔叫我嗰個人，我好被動，我可以宣傳㗎！太意外，冇人叫、冇通知，或者佢哋夠片，唔使我啩？」她自言一向也不太重視收視，不過對此成績亦難免有點失望：「收視好唔好都唔會上心，天時地利人和，觀眾之前萬眾期待，係應該會好啲，𠵱家係有啲失望。」</p><p>有指劇集內容太深，觀眾睇不明是收視差的主要原因，雯女亦坦言：「睇唔明就預咗，之前已經講過呢套劇要好靜心去睇，重睇至明。」問到對此劇明白多少？她竟面露不屑說：「零劇本梗唔明，如果有長啲時間參詳鑽研會好好多。」問到會否認同致命傷是內容太深？她說：「我唔想去論斷，我只代表自己一個，一個人鍾唔鍾意有好多原因，不過收視應該會上升，希望觀眾多啲耐性，之後會越嚟越精采，我同Ada（蔡少芬）有好多戲。」<br>採訪、攝影：魯萍</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>