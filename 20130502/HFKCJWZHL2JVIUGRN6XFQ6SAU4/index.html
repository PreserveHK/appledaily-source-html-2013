<html><header><meta charset="utf-8"><title>中環在線：愛駒出事　陳南祿仲識笑 - 李華華</title></header><body><h1>中環在線：愛駒出事　陳南祿仲識笑 - 李華華</h1><p>恒隆地產（101）董事總經理陳南祿（後排右）都幾運滯，公司半年內至少有四名高層相繼離職，好似仲未請番人。噚日佢隻馬「時時有機」出賽，跑第二場，騎師吳嘉晉竟然一出閘就失平衡墜馬，情況罕見，好在唔係中途墜馬，否則後果難料，騎師今次冇事，可以喺第三場繼續策騎。現場見祿哥仲識得笑，果然係見慣風浪。</p></body></html>