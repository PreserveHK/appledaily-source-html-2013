<html><header><meta charset="utf-8"><title>好爸爸病逝　家屬愁前路</title></header><body><h1>好爸爸病逝　家屬愁前路</h1><p>【殮葬撥款】<br>任工廠大廈保安10多年的李志耀於2011年確診腸癌後，身體每下愈況，上月中不敵癌魔離世，終年65歲，遺下52歲的妻子蓮姨、兩名分別23及24歲的子女及九旬母親。</p><p>生前常與子女傾談</p><p>蓮姨形容，丈夫生前勤奮工作，疼惜子女，「佢個人比較內斂，平時唔係成日講嘢，但返到屋企會同仔女傾偈，關心吓佢哋工作嘅情況」，惟天意弄人，患癌後身體情況急劇轉差，至今年初已無法走動及自理，「嗰時（臨終）睇住佢咁真係好心痛，到後尾連半碗粥都食唔到……」蓮姨忍着淚說。<br>左眼因白內障導致失明的蓮姨，亦未能申請傷殘津貼，她無奈地說：「因為盲一隻眼申請唔到，要兩隻都盲先拎到。」她已辭去印刷廠雜工，以便「全職」貼身照料丈夫起居，但子女雖長大成人，惟收入微薄，家中經濟緊絀，故蓮姨決定辦妥丈夫的後事，會重投社會工作，「一定要出返社會做嘢，𠵱家少咗一個經濟支柱，屋企樣樣都係錢。」她擔憂地說。<br>蘋果日報慈善基金了解李宅的經濟苦況，將從「殮葬專戶」撥款約1.5萬元向殯儀公司直接支付李志耀的殮葬費。 <br>「李志耀遺屬」捐款編號：C3417 <br>網上捐款： http://charity.appledaily.com.hk/donate <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3417%20">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3417%20">捐款記錄</a></div></p></body></html>