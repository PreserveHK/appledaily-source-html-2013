<html><header><meta charset="utf-8"><title>住戶苦等多年　轉泊爛地</title></header><body><h1>住戶苦等多年　轉泊爛地</h1><p>【無奈接受】<br>日出康城領都住戶盧太表示，入伙至今，一直苦候租用屋苑停車場車位，然而多年來，一直未能獲抽中月租車位，她惟有租用屋苑旁邊的爛地停車場，現時車場的月租僅為1,600元，相對該屋苑停車場現時月租3,000多元計算，足足平近一半。<br>她指出，幾年前屋苑隔鄰爛地露天停車場，月租只是900元，後來隨着越來越多車主進駐，租金直線上升，目前月租1,600元。<br>盧太覺得：「爛地停車場當然冇屋苑停車場咁好啦！要日曬雨淋，不過屋苑車位月租成三千幾蚊，貴爛地停車場咁多……其實住呢區都係貪平，連帶車位，你都會想平啲㗎啦！」</p><p>月租平一半　要日曬雨淋</p><p>由於盧太居住領都1座，「3分鐘可以跑回家」，但是如果徒步至首都，足足要10分鐘，由停車場到港鐵康城站，經過那條蜿蜒曲折的行人天橋，就足足20分鐘，極不就腳。<br>當她風聞首都有車位以120萬元賣出，盧太感到嘩然，並說：「唔係好合理喎！不過，呢度車位不足，好難講，但投資角度，就覺得唔化算，呢度屋價都係600幾萬，車位有咩可能百幾萬呢！」<br>此外，另一名租用爛地停車場的領都業主亦表示，輪候屋苑的車位多時仍未獲配資格，無可奈何下才租用屋苑旁的爛地停車場，「始終露天唔係幾好!雖然千幾蚊係好平，但最好梗係泊屋苑停車場啦!唔使專登行出來，方便好多。」</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>