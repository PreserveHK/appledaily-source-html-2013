<html><header><meta charset="utf-8"><title>隔牆有耳：<br>為見證歷史　1.4萬租吊臂 - 李八方</title></header><body><h1>隔牆有耳：<br>為見證歷史　1.4萬租吊臂 - 李八方</h1><p>每年今日，好多報紙都會刊登維園遍佈燭光嘅靚相，呢啲靚相通常都係攝影記者，喺維園附近嘅天后栢景臺天台影㗎，感動唔少市民。但係栢景臺停車場今年六四期間有裝修工程，攝記上唔到天台影相，惟有諗諗其他方法變陣。</p><p>《蘋果日報》最終決定租用吊臂，據知租一組時間、即係九個鐘，要成14,000蚊㗎；但如果影到一張見證歷史嘅靚相，幾多錢都抵啦！據知《蘋果》仲喺吊臂旁邊擺咗高達30呎嘅腳架影相；有圖有真相，中央看到嗎？</p><p>要瞭解更多六四人和事，為死難者留下悼念的燭光，<br>請即登入蘋果【六四專頁】:  http://6471.appledaily.com/  </p></body></html>