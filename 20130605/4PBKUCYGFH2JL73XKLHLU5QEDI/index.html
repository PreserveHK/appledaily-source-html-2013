<html><header><meta charset="utf-8"><title>指兒子破壞力驚人　安全至上<br>周啟生自認好老竇</title></header><body><h1>指兒子破壞力驚人　安全至上<br>周啟生自認好老竇</h1><p>現年52歲的周啟生日前出埠後，獨留有學習障礙的13歲兒子周爵在家，涉嫌疏忽照顧兒子，被警方以涉嫌「對所看管兒童或少年人虐待或忽略」拘捕，現正保釋候查。昨早11時，他獨自離開跑馬地寓所，乘的士赴銅鑼灣，問到兒子情況時，他說：「個虐字其實係英文terms，但繙繹出嚟係好廣泛形容，啱唔啱留畀你哋決定。」之後雙手合十，感激報警的鄰居關心。周啟生往銅鑼灣不久，其現任太太司徒靄杰抱細女外出，沒有回應提問。</p><p>嘆社會缺乏支援</p><p>下午2時，周啟生回到寓所樓下再接受訪問說，他表示前妻梁晶瑩4年前消失，沒有見過兒子一面：「都係我一個人頂晒。佢細路仔唔知咁多，係一個開心、有兩餐食就笑哈哈嘅人，13歲有15歲嘅活動能力，有啲嘢就似兩、三歲咁，破壞能力好強，屋企嘢好似電腦、電視整爛都有廿萬。我係佢老竇可以點？一世人兩父子，我愛佢。總之我會以個仔安全為先，如果我死咗，個仔好番我唔介意。總之如果我死咗，佢識講廣東話，我死畀你睇都冇所謂，嗰日佢見到咁多差佬喺度，仲以為同佢玩，佢不知幾開心。」他強調兒子身上沒半點污糟，連一粒蚊叮都沒有。</p><p>周啟生又說：「安排好晒照顧囝囝嘅人，只不過可能係交接或者阿仔頑皮。大家要支持吓單親爹哋。」他又語帶諷刺報警的鄰居，應該先照顧好孩子才報警，因為兒子回鄉證過期才留在港。周啟生自言是好父親，先後請過6個工人但做不長，6年內更每朝為兒子煮早餐及帶返學，閒時會與他跑步及游水，更反問：「咁都唔算好老竇？」他更半開玩笑表示今日會帶同女兒出席無綫《勁歌金曲》，免再構成獨留子女在家罪名。另外，周啟生昨日接受商台電話訪問時表示，香港對有問題的兒童沒有太大關注及支援，對於兒子事件，他認為是疏忽所致。<br>採訪：李珮洳、張俊銘<br>攝影：葉君海</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>