<html><header><meta charset="utf-8"><title>中環迷你裙：教你無本賺1,100蚊 - Samantha</title></header><body><h1>中環迷你裙：教你無本賺1,100蚊 - Samantha</h1><p>朋友講起炒股，好多時反應都係「我冇（資）本喎！點炒？」冇錯，每次炒股都要落注，冇本錢點樣錢搵錢？政府第三次推出100億銀iBond，幫市民抗通脹，令班「投資冷感」朋友有番啲賺錢嘅熱情。券商各出奇謀搶客，推出100%孖展抽iBond，博你開證券戶口抽完iBond賺到錢，繼續用個戶口嚟炒股，可謂「蝕頭賺尾」！<br>Samantha用開嘅「中」字頭大行就係其中一間，開個戶口就可免費認購，簽個名就抽得，其他資料由經紀填埋100%孖展，上限10萬銀，息率0.8厘，沽出佣金0.15%。<br>以借3萬蚊抽3手為例，由6月14日起開始計息，為期11日，利息約7蚊；當中晒3手，每手賺4%（即係400蚊），合共就賺1,200蚊，沽出時再畀佣金45蚊，最後淨袋1,100蚊，在「無中生有」兼且低風險下賺成千蚊，Samantha諗唔到理由唔抽囉！<br>如果您仲係猶豫，原因只有一個，就係懶，咁Samantha都幫唔到您嘞。<br><br>Samantha<br>本欄逢周三、五刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>