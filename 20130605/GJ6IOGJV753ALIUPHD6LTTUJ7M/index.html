<html><header><meta charset="utf-8"><title>隔牆有耳：<br>民女前燒香　巴打祭亡靈 - 李八方</title></header><body><h1>隔牆有耳：<br>民女前燒香　巴打祭亡靈 - 李八方</h1><p>唔少本土派人士批評支聯會悼念六四形式年年如是，有冇新搞作呀？至少兩名高登友，今年一於搞搞新意思。噚日晏晝帶咗肥雞、燒肉、紙錢同香燭，喺維園民主女神像面前，拜祭六四死難者。有路過市民好like佢哋嘅做法，但同時亦有市民叫佢哋咪阻住條路，同愛國愛民爭論一樣，喺坊間有唔同意見。</p><p>有自稱「凌天羽」嘅高登巴打話，支聯會年年都以西式方法，例如唱歌等形式悼念死難者，但佢哋係中國人喎，其實係要點「香」，所以選擇喺維園上香祭六四英烈。</p><p>要瞭解更多六四人和事，為死難者留下悼念的燭光，<br>請即登入蘋果【六四專頁】:  http://6471.appledaily.com/  </p></body></html>