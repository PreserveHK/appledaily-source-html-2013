<html><header><meta charset="utf-8"><title>李嘉欣壽星當旺<br>中籤再做馬主</title></header><body><h1>李嘉欣壽星當旺<br>中籤再做馬主</h1><p>李嘉欣與老公許晉亨熱愛賽馬，在賽馬日經常見到許晉亨到馬場耍樂，李嘉欣有時亦做跟得夫人陪老公睇賽事，二人名下已有4歲的「一寶」與3歲的「貳寶」兩匹愛駒，連同已退役的「快意」，前後養了三匹馬。昨日馬會公佈2014/2015年度馬季自購新馬中籤名單，許晉亨與李嘉欣以兩個獨立人士合組入紙申請抽馬，成功中籤，準備共同飼養第四匹馬。<br>昨日記者致電李嘉欣，問她會否為新馬取名「三寶」？她說：「『三寶』未必得喎，因為馬會有彩池叫三寶，馬會未必會批。」取名甚麼？她說：「唔知呀，等Julian（許晉亨）安排，佢會諗，之前啲名都係佢改。」<br></p><p>許晉亨前妻亦中籤
</p><p>李嘉欣將於本月20日生日，問她生日願望？她說：「希望個個健健康康，身邊朋友都係，最緊要兩個J（意指許晉亨與兒子Jayden Max）唔好激我，就係咁簡單。」她表示已有朋友預先送上蛋糕，感謝他們有心，但她呼籲朋友們不用約她食飯及送蛋糕：「想平平靜靜同屋企人食餐飯，想送禮嘅不如捐錢。」李嘉欣積極做慈善工作，最近義助法國品牌Repetto拍宣傳照，讓經濟困難的小孩得到捐款來學習芭蕾舞，完成學舞心願。<br></p><p>此外，李嘉欣老爺奶奶許世勳夫婦，以及鄭中基母親馮元璋亦中籤抽中自購新馬。許晉亨前妻何超瓊名下的三匹馬已退役，在昨日公佈的曾經出賽自購馬名單上，何超瓊與胞妹何超鳳及何超蕸，聯同李天澤醫生抽馬中籤，玩具大王蔡志明之子蔡加讚、莎莎老闆郭少明與太太郭羅桂珍亦中籤。<br>採訪：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>