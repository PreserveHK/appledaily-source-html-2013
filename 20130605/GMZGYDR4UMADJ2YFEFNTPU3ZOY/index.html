<html><header><meta charset="utf-8"><title>馮仁昭四圍超：<br>Paul忽然轉軚撐家強 - 馮仁昭</title></header><body><h1>馮仁昭四圍超：<br>Paul忽然轉軚撐家強 - 馮仁昭</h1><p>早排黃貫中（Paul）同黃家強開拖，狂插家強抹黑自己，㷫爆嘅Paul話冇啲咁惡毒嘅兄弟，擺明兄弟情決裂，點知噚日Paul突然喺微博留言，好似患咗失憶症咁轉軚叫家強加油，真係好神奇！<br>噚日咁啱係六四，六月又係家駒嘅生忌同死忌月，家強噚晚喺九展開騷，唔知係咪令Paul有感而發，佢留言話：「希望各位今日 被思念的人，會一直被思念下去，直到真相大白，一切紀念家駒的活動順利進行，有心人請用你自己的方法去哀悼他，我在比（北）京遙遠的看著東京：妳甚麼時候還我們一個清白？還有：世榮，家強，別理外面的風風雨雨，只要好好玩你們的音樂就是了，加油！」</p><p>黯然懷念家駒</p><p>Paul又上載咗幾張Beyond嘅舊相，仲有家駒離世前一日，Paul寫畀fans嘅慰問字句，話「家駒他很快便會回來H.K.和大家玩！」𠵱家睇番真係好黯然！<br>葉世榮前晚亦喺微博祝家強演唱會成功，家強回覆：「多謝世榮，好開心，好溫暖！」但佢就冇理阿Paul，唔知三子最後會唔會化干戈為玉帛呢？<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>