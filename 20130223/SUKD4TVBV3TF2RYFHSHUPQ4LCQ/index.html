<html><header><meta charset="utf-8"><title>出水怪容</title></header><body><h1>出水怪容</h1><p>美國天后Rihanna呢排黐番落打到佢變豬頭嘅舊愛Chris Brown度，搞到日日都見報。風騷到爆嘅佢，仲趁生日同男友Chris去咗夏威夷度假，慶祝25歲生日。Rihanna拉住架水上電單車後面玩滑水，不過，佢好似有啲驚咁，抓到實一實之餘，仲玩到伸出長脷，搞到自己好似隻水鬼浮上水面咁，相當搞笑。雖然好多人都唔like佢翻撻Chris，但Rihanna一於少理，仲喺網上面晒一堆二人親熱慶生相，等大家羨慕一下。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>