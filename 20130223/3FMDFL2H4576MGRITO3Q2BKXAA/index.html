<html><header><meta charset="utf-8"><title>髮剪局3：潤‧髮</title></header><body><h1>髮剪局3：潤‧髮</h1><p>前一頁男士理髮一刀剃淨，乾淨利落不留痕。女士古方護髮，花樣就多了。<br>老實地賣「朱義盛」的老實公司，1926年於上海街開業，1988年搬到油麻地。兩年前因為業主賣舖而結束營業，卻不代表劈炮屈服。現在店主莫氏夫婦，仍在上海街民光電器行，及網上寄賣其自製的招牌生髮/護髮油──刨花油。同時，這刨花油2011年還和「打小人」一起，入選非物質文化遺產候選名單之一。<br><br>記者；陳慧敏<br><br>攝影：陳盛臣、楊錦文</p><p>剪到手軟 送禮佳品
</p><p>話說1980年，首位香港小姐孫泳恩在電視上揭示小時候頭髮稀疏，用刨花油後，養得一頭烏黑長髮的秘密，掀起一陣刨花油熱。莫先生：「好古老喇！以前啲阿婆、馬姐最鍾意洗頭後，用刨花油搽辮，編出嘅辮貼服柔亮。」天然壓榨出來的油其實不是油，不黏手，不惹塵，沾到皮膚也不會長痘痘，同是送禮自用佳品，莫太：「50年代，好多人攞住個樽仔去買刨花油，有啲專登買嚟送返鄉下。」洗淨頭髮乾透後，沾一點點刨花油當髮尾油用，攝影師話抵過椰子油多多聲！<br>製作刨花油，首先要將用楠木刨出來的薄片，剪成每條不到1毫米的刨花絲，浸泡一星期，才能與茶籽油放到攪拌機去絞碎。泡軟了的刨花絲仍很硬，所以每攪兩分鐘，就得關機讓機器休息一小時。小半壺刨花最少得攪拌20次，攪攪停停最少四日。然後將刨花茸隔油兩次，揸出每両$15的刨花油。最喜歡這種「唔使用腦」的工作，腦袋放空，專心致志地剪，簡直是靈魂的修為，過年最啱。然而剪了大半片，夾實三片刨花的左手發緊，拿剪刀的右手發疼，靈魂開始崩潰，莫太：「係好難㗎，有時剪到對手唔郁得㗎！」<br>除了全天然的古法護髮刨花油，他們也兼賣天然的洗髮古方──茶籽泥。莫太：「以前啲人將茶籽製作成個砧板咁賣，用嗰陣砍下一角開水，黃澄澄，記得隔渣先用，唔係洗到一頭泥！」望見莫太舀出一坨如肥料的泥，混着雜草。泥水？洗頭？唔係啩！然而上網一查，原來現在許多推崇純天然護理用品的店，都有介紹茶籽油，茶籽，即是老年茶花的果實，以一年時間，吸盡日月精華方能結果，內裏所含與人體最合拍的油酸量、比美容界聖品橄欖高20%，用來塗臉的話防暗瘡皺紋雀斑，洗完頭還可以順便杜蟲！簡直無敵！</p><p>查詢：2384 3736<br></p><p>剪到手軟 送禮佳品
</p><p>話說1980年，首位香港小姐孫泳恩在電視上揭示小時候頭髮稀疏，用刨花油後，養得一頭烏黑長髮的秘密，掀起一陣刨花油熱。莫先生：「好古老喇！以前啲阿婆、馬姐最鍾意洗頭後，用刨花油搽辮，編出嘅辮貼服柔亮。」天然壓榨出來的油其實不是油，不黏手，不惹塵，沾到皮膚也不會長痘痘，同是送禮自用佳品，莫太：「50年代，好多人攞住個樽仔去買刨花油，有啲專登買嚟送返鄉下。」洗淨頭髮乾透後，沾一點點刨花油當髮尾油用，攝影師話抵過椰子油多多聲！<br>製作刨花油，首先要將用楠木刨出來的薄片，剪成每條不到1毫米的刨花絲，浸泡一星期，才能與茶籽油放到攪拌機去絞碎。泡軟了的刨花絲仍很硬，所以每攪兩分鐘，就得關機讓機器休息一小時。小半壺刨花最少得攪拌20次，攪攪停停最少四日。然後將刨花茸隔油兩次，揸出每両$15的刨花油。最喜歡這種「唔使用腦」的工作，腦袋放空，專心致志地剪，簡直是靈魂的修為，過年最啱。然而剪了大半片，夾實三片刨花的左手發緊，拿剪刀的右手發疼，靈魂開始崩潰，莫太：「係好難㗎，有時剪到對手唔郁得㗎！」<br>除了全天然的古法護髮刨花油，他們也兼賣天然的洗髮古方──茶籽泥。莫太：「以前啲人將茶籽製作成個砧板咁賣，用嗰陣砍下一角開水，黃澄澄，記得隔渣先用，唔係洗到一頭泥！」望見莫太舀出一坨如肥料的泥，混着雜草。泥水？洗頭？唔係啩！然而上網一查，原來現在許多推崇純天然護理用品的店，都有介紹茶籽油，茶籽，即是老年茶花的果實，以一年時間，吸盡日月精華方能結果，內裏所含與人體最合拍的油酸量、比美容界聖品橄欖高20%，用來塗臉的話防暗瘡皺紋雀斑，洗完頭還可以順便杜蟲！簡直無敵！</p><p>我認得你！
</p><p>係，由細到大，髮型屋裏一定會見到這種「太空罩」，同事叫佢「血滴子」。每次見它「降落」，即代表「有排坐」。</p><p>由剃頭佬到髮型師
</p><p>經營了新麗都髮型屋大半個世紀，退休兩年的標叔：「50年代左右，啲人叫我哋『剃頭佬』㗎咋！70年代叫師傅，𠵱家就叫髮型師，好明顯地位提升咗啦。」1953年，香港理髮室總公會成立，隨着社會轉變幾度改名，也紀錄了香港理髮及美容業的轉變。<br>標叔：「以前市政局有條法例，說舖頭不准擺痰罐、舖頭一日要消毒幾次、髮型師一年要驗幾次身來確保衞生，師傅們去不同地區又要登記。」我諗起卡通片《怪獸公司》。標叔：「我哋邊有咁多時間？好在有工會團結反對。不過都因為咁，後期啲飛髮舖都越做越有規模，越做越企理，就係咁解囉。」<br>「嗰陣時我哋淨係想快啲有門手藝，同幾個老友記開店做老闆、識個大姑娘拍拖。於是就走去搵師傅學師。嗰時真係要幫手煮飯、買煙、掃地拖地。做咗八個月雜工，先叫做學識洗頭。浪費時間㗎！咪當訓練耐性同服從度囉。睇電視，睇見柯德莉夏萍、米路花拉、林黛同林鳳個奧米茄頭，一係企喺師傅後面偷師，睇完借朋友個頭來試整，邊有假人頭俾你試剪咁好呀。現在年輕人邊肯同你浸兩年做呢樣？」梗係啦！八個月喎！我去工聯會都拿了幾張證書了！所以70、80年代以後，學徒們都跑到培訓學校去，短短的課程，學會剪髮電髮的基礎，在髮廊裏跟師傅又偷幾年師，升做師傅，想增值又可以返工會上課做技能提升，條路一路都好順，真好。標叔：「幾個師兄弟儲錢租個二樓舖做老細，不很難。」「租個二樓舖」同「不很難」，心，突然的隱隱痛。</p><p>面臨考試與認證
</p><p>現在香港的理髮師，正面臨將來或會實行的考試認證政策。香港理髮化妝業職工總會主席梁子光：「其實早於十年前，國內的理髮師都要考認可證。正如我哋𠵱家如果想返國內做嘢，其實都要考同一個國家職業認可證，考試內容除了實戰外，最重要還要念大叠中外髮型歷史。由漢唐到滿清到八國聯軍，甚至世界髮型潮流演變都要讀到，聽落有趣，但難讀，個證得到英國、澳洲同歐盟共五十多個國家承認，香港美髮業也有一個類似的『資歷架構』認證，提高行業資歷，實行咗五年，但反應未算理想。」現在政府正計劃讓業內人士考取這個認可證。梁子光：「但若年紀大的老師傅都要攞證，就會抹煞咗佢哋嘅經驗。所以𠵱家需要一個過度期，等一班有資深技術同經驗的老人家一路過度。」</p></body></html>