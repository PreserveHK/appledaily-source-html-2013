<html><header><meta charset="utf-8"><title>隔牆有耳：<br>社工大讚　小辣椒啱做北斗星 - 李八方</title></header><body><h1>隔牆有耳：<br>社工大讚　小辣椒啱做北斗星 - 李八方</h1><p>「社運小辣椒」嚴敏華本周二被判入更生中心，服刑無期。嚴媽媽噚日為女兒「報平安」，原來中心有兩名社工早前做家訪，透露嚴敏華係入面嘅精神良好，話佢係中心最年長嘅在囚人士，以大姐姐角色，帶領其他學員讀書學嘢。社工又讚敏華為人成熟有理想，熱愛社會，好適合做社工，加入北斗星行列。<br>嚴媽媽聽到社工咁講稍為放心，仲寄咗封家書畀阿囡，鼓勵佢多接觸社會不同階層，擴闊眼界，聽日仲會探望阿囡。佢又話一直好撐阿囡參與社運，阿囡對民主自由嘅爭取，唔係只為一、兩個人，𠵱家係為咗港人、中國人。嚴敏華5月18日踏入21歲生日，嚴媽媽希望女兒可盡快出嚟，一家團聚。</p></body></html>