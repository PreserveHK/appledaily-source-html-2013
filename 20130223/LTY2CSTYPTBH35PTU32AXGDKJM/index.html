<html><header><meta charset="utf-8"><title>死亡之吻的啟示</title></header><body><h1>死亡之吻的啟示</h1><p>因為扮白雪公主向王子吳卓羲獻吻而被圍剿的欣宜，今次在賀歲片《2013我愛HK恭囍發財》上，瘋狂到第一次見到謝天華就要成為他的女人，又用一粒雲吞去色誘他，欣宜坦言：「之前嗰個死亡之吻真係令我有啲驚，呢次挑戰自己個底線，但係諗深一層，如果我投入個角色『朱玉圓』係唔會驚呢啲嘢，所以咪決定要投入去做，唔湯唔水咪仲衰，反正最難聽嘅說話都承受過，其實每一次都係一個學習經驗，當時發生呢啲事，可能係個天想安排我要預備好，呢個圈分分鐘會有呢啲事發生，你會點先？係咪真係咁想做呢行，係咪真係咁鍾意唱歌先？」<br>欣宜強調：「如果我放棄就會輸，我點會俾你兇到！受過呢啲所謂嘅打擊後，就會成熟，所以我今次拍賀歲片好開心，因為我真係克服到。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>