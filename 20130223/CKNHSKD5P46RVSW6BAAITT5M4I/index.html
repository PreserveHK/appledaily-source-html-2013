<html><header><meta charset="utf-8"><title>隔牆有耳：<br>偉論滔滔　羅范大罵批評無理 - 李八方</title></header><body><h1>隔牆有耳：<br>偉論滔滔　羅范大罵批評無理 - 李八方</h1><p>頭號梁粉、行政會議成員羅范椒芬為人直率，噚日佢喺港台《星期五主場》又在偉論滔滔，話不滿人哋無理批評佢：「以我為例，我自己覺得：『喂！我做乜事幹啫？大家都係做份工，點解我要俾人無理地批評呀？』」位高權重，而且係收公帑嘅公職人員，既然接受唔到辛辣批評，八方建議佢唔好做。</p><p>羅太喺敏感問題左閃右避，例如狼振英民望低，佢就話：「唔好理民望住。」《施政報告》評分低，佢話：「評分係另一回事。」狼振英好多事都唔回應，羅太維護：「特首好忙㗎，唔可以樣樣嘢都出嚟解釋。」不過羅太始終承認，狼振英用牆封咗個僭建密室，之後就話自己無僭建嘅做法，值得商榷。</p></body></html>