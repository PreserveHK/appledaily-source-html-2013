<html><header><meta charset="utf-8"><title>「反對法律可能係啱㗎喎」<br>爭普選　陳日君：我會參加佔領中環</title></header><body><h1>「反對法律可能係啱㗎喎」<br>爭普選　陳日君：我會參加佔領中環</h1><p>【本報訊】天主教香港教區榮休主教陳日君樞機昨晚出席「釋法或修法」的研討會時表示，法律並非絕對是對的，認同港大法律系副教授戴耀廷倡議的佔領中環爭普選行動。他說，若有確切的目標爭取真正普選，會選擇公民抗命，「我會參加（佔領中環行動）」。</p><p>李柱銘：維護核心價值唔係等
</p><p>陳日君昨出席天主教正義和平委員會等團體舉辦「釋法或修法─香港法治前景之何去何從」研討會時，被問對港大法律系副教授戴耀廷倡議的佔領中環行動的看法時表示，「反對法律可能係啱㗎喎」，又強調，「法律唔係絕對㗎，所以有公民抗命嘅做法。當然係要知道個代價，（比法律）更加重要嘅係公義同愛心。」問及陳樞機會否參與佔領中環行動，爭取普選；他表示若有確切的目標，以及爭取真正的普選，他會參加。<br>戴耀廷倡議佔領中環行動時，曾提及可由宗教領袖及知名政治人物擔大旗呼籲巿民參與。公民黨曾向泛民黨派建議，陳日君及李柱銘是適合人選，希望他們能參加佔領中環行動。<br>出席同一研討會的資深大律師李柱銘表示，暫不回應是否參與佔領中環行動，但讚賞戴耀廷倡議，相信作為一個溫和學者，已經忍無可忍。<br>李柱銘並引用六四事件時，王維林擋坦克為例，促市民思考可以為維護香港核心價值付出多少。「王維林喺六四時，肯定冇預先諗過企喺坦克車面前，係嗰刻見到坦克車要企出嚟，維護核心價值唔係等，機會一剎那過去咗，唔把握只能夠後悔。」<br>李柱銘補充說反對釋法，認為中國共產黨從不依法律，「啲內地法律專家講，佢哋釋法好靈活，白色可以講成黑色，聽日白色唔方便，咪黑色囉，黑色唔方便，又轉為黃色；男人可以解釋為女人，唔使搵醫生，好兒戲；同共產黨講法律好煩。佢哋幾時依過法律。」<br>對於回歸後多次釋法，陳日君說：「我用好沉重嘅心情講，香港好寶貴嘅法治精神已經被破壞得好慘，好希望你哋後生嗰班可以就呢種精神，堅持落去，（希望）救返少少。」他坦言釋法與修法要分清楚，「頭先有人話唔係好介意佢係釋法定修法；我唔係喎，你修改咪修改囉，點解又唔敢講？大家又跟住佢講釋法，點解大家一齊講假嘢。」</p></body></html>