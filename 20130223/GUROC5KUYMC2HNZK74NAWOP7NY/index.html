<html><header><meta charset="utf-8"><title>隔牆有耳：<br>領事抽水　西環肅貪慢過美帝 - 李八方</title></header><body><h1>隔牆有耳：<br>領事抽水　西環肅貪慢過美帝 - 李八方</h1><p>早前喺美國駐港總領事館賀年短片中，同港人拜年大騷幽默感的駐港總領事楊甦棣（Stephen Young），噚日出席香港友好協進會酒會時，再次表現其搞笑作風。</p><p>被傳媒問到對中聯辦主任張曉明，前日表明唔准下屬收禮物有乜睇法時，楊甦棣即表面露痛苦狀話：「I know, terrible！（我知，真係慘！）」之後先補鑊，話張主任呢個係個「好建議」，相信係中央政府諗法。<br>曾被中方批評對港務指指點點嘅楊甦棣，其後又不忘向中聯辦抽水，話美國領事館其實亦有關規定，強調「我們其實有了很久了」。至於中聯辦係咪規管得太遲，楊甦棣就話要由中國政府回應喎。</p></body></html>