<html><header><meta charset="utf-8"><title>隔牆有耳：<br>門票太少　傑志球員家長嬲爆 - 李八方</title></header><body><h1>隔牆有耳：<br>門票太少　傑志球員家長嬲爆 - 李八方</h1><p>曼聯7月來港鬥傑志，因公開發售嘅門票太少，又係垃圾位，令活動變成「少數人嘅盛事」，唔少本地球迷灰爆。原來，傑志青年軍都冇飛入場睇波，嬲爆！<br>一位自稱兒子係傑志青年軍嘅家長，喺傑志領隊伍健嘅facebook大吐苦水，以「哀莫大於心死」為題，話身為傑志青年軍球員，要內部認購一張飛都要抽籤碰運氣，話畀朋友聽撲唔到飛真係好冇面，大鬧好唔公平，令到球員對球隊冇歸屬感。<br>呢位家長仲數埋近幾年球隊管理層做嘢好差，最後仲叫伍健好好反思下。八方覺得，可能港人畀大話英搞到民怨就爆無處發洩，所以曼聯訪港明明係開心事，都搞到滿城風雨。</p></body></html>