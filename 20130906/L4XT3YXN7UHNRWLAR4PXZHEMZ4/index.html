<html><header><meta charset="utf-8"><title>甩糖妹兩個月Dominic追Selina妹</title></header><body><h1>甩糖妹兩個月<br>Dominic追Selina妹</h1><p>【觀塘】糖妹（黃山怡）早前狠撇前男友何浩文（Dominic），當時Dominic仲眼紅紅話想箍煲，估唔到佢哋分手短短兩個月，Dominic話咁快已經忘盡心中情，前晚約索女新歡喺觀塘撐枱腳，呢位靚女更大有來頭，佢係台灣人氣組合S.H.E成員Selina妹妹任容萱。<br>前晚7點幾，Dominic約咗任容萱喺觀塘嘅corner 90餐廳密會，專登避開銅鑼灣、尖沙嘴呢啲狗仔隊出現嘅旺區。回復單身嘅Dominic施展渾身解數，不停講笑𠱁任容萱開心，兩人邊食邊傾鬼咁融洽，任容萱不時發出嬌笑，睇嚟Dominic嘅冧女功夫真係好犀利。</p><p>「識咗一段時間」</p><p>除咗有口才𠱁女叻外，Dominic仲攞埋手機出嚟同任容萱分享有趣內容，成餐飯喺歡笑聲中完結。佢哋離開時因為落緊雨，Dominic好有風度咁開遮幫任容萱擋雨，其間任容萱遇到女友人就同佢離開，Dominic好冇癮咁一個人走。<br>Dominic噚日接受電話訪問，佢話：「以前朋友介紹，識咗一段時間，知道佢嚟香港約佢食餐飯。」問係咪想追任容萱？佢話：「唔係，食餐飯箒，遲啲先算，𠵱家唔諗住，不過佢個人幾好又幾nice。」<br>採訪、攝影：徐錦池、畢紹基</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 <br></p></body></html>