<html><header><meta charset="utf-8"><title>街訪--巿民：有得投都好</title></header><body><h1>街訪--巿民：有得投都好</h1><p>明年《勁歌金曲》總選將玩全民投票，不知有幾多香港觀眾有興趣參與呢？</p><p>王小姐</p><p>如果全民投票係好事，但我唔會投，我喺外國返，冇興趣睇《勁歌金曲》總選。</p><p>蔡小姐</p><p>如果有得投都好，我都會投，要揀就揀Eason（陳奕迅），因為唱得好，女歌手冇乜得揀，咁容祖兒。</p><p>盧先生</p><p>唔好亦唔會去投票，冇咁嘅必要，我覺得一直都係小圈子玩意，就算投票又唔可以代表所有人，可能邊個歌星多fans就影響力大啲，所以唔可以作準。</p><p>梁先生</p><p>唔覺係好事，我覺得選出嚟冇乜意思，年年都係容祖兒嗰啲人，大家都知乜嘢事，我信有內幕唔會有真正賽果，所以我唔會揀。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>