<html><header><meta charset="utf-8"><title>雅曼達隔窗看海恨夜遊</title></header><body><h1>雅曼達隔窗看海恨夜遊</h1><p>電影《孤星淚》（Les Miserables）女星雅曼達施菲（Amanda Seyfried）昨晚現身太古坊，以代言人身份出席護膚品牌Clé de Peau Beauté活動，薛芷倫與前妯娌馬錢慧儀同場，二人顯得有點避忌。<br>身穿紅色Givenchy開衩長裙的雅曼達表現友善，更走到欄杆旁與粉絲握手，她大談首度來港感覺，賣口乖高呼I love Hong Kong：「覺得這個地方好奇妙同充滿活力，今日都是工作為主，自己都有點不開心，都係透過窗口望海景，都想坐船，行夜市，同食點心海鮮。」問到對香港影星有何印象，她表示未有多留意：「小時候有看過成龍的電影。」</p><p>唔恨拍拖</p><p>雅曼達透露現在單身，她表示：「現在未有拍拖，我是free woman，不過不會感到寂寞，因為有愛犬同愛我的家人陪伴，選男朋友的條件，要以有幽默感為基本條件。」<br>另外，錢慧儀透露忙於內地豪宅樓盤的室內設計，當記者邀請她與薛芷倫合照時，她即匆匆入場。薛芷倫則滔滔不絕大談與衞蘭舊愛Roger的緋聞：「自己受西方教育，不過都信中國命理同緣份，自己遇過好多人，有啲人緣淺情深，有啲係緣深情淺，佢係基督徒，同我價值觀唔同，自己想搵緣深情深嘅人。」問到她與錢慧儀的感情，薛芷倫表示：「以前大家係馬家新抱，當時緣份盡咗，有啲人可能有友情，同佢緣淺情淺。」<br>採訪：譚倩宜</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>