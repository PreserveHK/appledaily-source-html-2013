<html><header><meta charset="utf-8"><title>Sports Network： <br>RVP暑假好頻撲</title></header><body><h1>Sports Network： <br>RVP暑假好頻撲</h1><p>英超曼聯前鋒尹佩斯，平日為人都幾低調，除咗練波同比賽之外，都幾難見到佢。不過，呢位荷蘭國腳一到暑假，即刻變大忙人四圍撲，5月尾喺荷蘭搞完足球比賽之後，就即時飛咗去印尼準備國家隊嘅友賽，仲撞到青訓時嘅老友㖭！<br>記唔記得早前YouTube有段片，入面睇住尹佩斯、飛燕諾嘅千達迪維希拿同街頭足球好手老友Touzani，一齊大蝦細玩到班小朋友一仆一碌呢？原來呢個活動係RVP名下一個青少年足球比賽嘅活動之一。呢個比賽都吸引咗唔少歐洲球會派自己嘅U9、U10球隊去玩，好似飛燕諾、韋斯咸同熱刺都有份，仲有一隊係嚟自南非㖭呀，尹佬個名吸引力真強。<br>比賽最後由飛燕諾U9同安德列治U10奪得組別冠軍，而尹佩斯就專登將自己同南非隊嘅合照放上facebook，仲讚班小朋友踢得唔錯。佢留言恭喜兩支冠軍隊伍：「上星期喺自己搞嘅比賽玩得好開心，恭喜飛燕諾U9同安德列治U10。多謝所有幫手搞比賽嘅人，多得你哋呢個比賽先搞得成！」</p><p>印尼遇故友
</p><p>搞完比賽之後，RVP轉個頭就已經飛咗去印尼，為荷蘭對印尼嘅友賽做準備。佢日前練波仲撞到自己喺飛燕諾青訓嘅老友，𠵱家喺印尼超聯踢波嘅美迪莫，兩人會喺今日場上碰頭，一較高下。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>