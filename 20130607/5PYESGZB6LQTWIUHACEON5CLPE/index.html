<html><header><meta charset="utf-8"><title>JC爆男友愛飲奶</title></header><body><h1>JC爆男友愛飲奶</h1><p>Jessica C.（JC）昨於觀塘apm出席郵輪假期活動，如常谷出警鐘胸的她，引得一班剛放午膳的學生哥駐足圍觀，JC即席跟奶茶師傅學沖奶茶，她笑說：「男友平日都愛飲奶茶，因為佢好鍾意飲奶，平日屋企雪櫃都會放滿奶。」問到JC可曾試過坐郵輪度假？她笑言：「我去過世界各地，但真係冇試過坐郵輪，因為好鍾意海，所以都想上去享受吓。」<br>提到Lisa S.上月尾誕下B女，JC表示尚未往探望：「不過我妹妹都有個BB，見到佢同Lisa我都好想做媽媽。」問到會否考慮郵輪上造人？JC笑說：「呢個係好好嘅故事，但照顧小朋友前要好好努力工作，Lisa有好事業同好老公先可以。」JC透露正籌備一個教人修身及運動的網站，當中會有不少她穿比堅尼的照片。<br>採訪：譚倩宜  <br>攝影：陳俊強</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>