<html><header><meta charset="utf-8"><title>隔牆有耳：<br>Tanya練舞功　寸爆狼英 - 李八方</title></header><body><h1>隔牆有耳：<br>Tanya練舞功　寸爆狼英 - 李八方</h1><p>狼振英同巴打張震遠醜態百出，成為社會熱話，月中連開七場Talk騷《出得嚟環》嘅公民黨陳淑莊Tanya，本來一早度好晒劇本、戲軌同笑位，點知狼班子有「巨獻」，爆完張震遠爆煲，又盛傳換走狼振英嘅Plan B已啟動，佢梗係即時加入呢啲大事寸到盡，否則佢話對唔住買咗飛嘅朋友。</p><p>舞姿性感 步姿粗魯</p><p>Tanya今次Talk騷戲肉要數「載歌載舞」嘅環節，主要向佢三位偶像致敬，屆時大跳大唱梅艷芳、張國榮及由已故填詞人林振強嘅名曲，八首歌嘅medley，Tanya只肯披露打頭陣嘅係《拒絕再玩》同《壞女孩》；狼英同震遠，肯定覺得佢呢晚「寸」得太壞。<br>為咗跳好呢part舞，Tanya搵嚟香港「芭蕾王子」兼著名編舞家伍宇烈同演藝學院舞蹈老師Frankie為佢排舞。Frankie大讚Tanya真誠兼專業，身形好兼有一雙美腿，乜嘢舞姿都敢試，資質唔會比時下歌手遜色，表演火辣性感嘅舞姿尤其一流，但Tanya嘅行路姿勢就好差，太過粗魯喎，所以還原基本步，重點訓練佢行路。<br>原來Tanya自細學過芭蕾舞、社交舞，但今次要將Tango、森巴、ChaCha、牛仔舞同華爾茲共冶一爐兼唱歌，佢話自己一把年紀，實在唔易喎。由於反應熱烈，Talk騷最近加開三場，想撲飛要快手嘞。<br><br>mailto:pf_lee@appledaily.com</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>