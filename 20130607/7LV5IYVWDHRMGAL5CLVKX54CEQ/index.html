<html><header><meta charset="utf-8"><title>孟瑤買兒童書教仔</title></header><body><h1>孟瑤買兒童書教仔</h1><p>【中環ifc】前晶女郎孟瑤嫁咗畀北京一位富商兼生咗個囝囝，本來可以好寫意做少奶奶享受闊太生活，不過佢依然好嚮往拍戲，所以經常都喺香港見到佢，近日仲會演出葉念琛套新戲。前日孟瑤趁未使開工，攞住個名牌手袋，着住露肩裝喺中環ifc行街濕平，身為闊太嘅孟瑤已經買到左一袋右一袋，雖然囝囝仲未入學，孟瑤依然去咗間書局，幫囝囝買咗唔少兒童讀物。　<br>採訪、攝影：羅德光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>