<html><header><meta charset="utf-8"><title>隔牆有耳：爆麥齊光呃租津<br>《蘋果》奪大獎 - 李八方</title></header><body><h1>隔牆有耳：爆麥齊光呃租津<br>《蘋果》奪大獎 - 李八方</h1><p>要數舊年最轟動嘅調查報道，美國《紐約時報》揭時任總理嘅溫家寶嘅家族財富多達27億肯定有份。操刀爆料嘅紐時記者David Barboza噚日應亞洲出版業協會（SOPA）邀請，喺「2013年度卓越新聞獎」頒獎禮分享心得，直認調查過程受到巨大壓力，仲以「好恐怖」形容，幸好最終完成調查，佢提點後輩「反覆求證好重要」。</p><p>《紐時》記者核證報道一個月</p><p>David Barboza咁講，自然有佢道理。好似佢為咗呢篇報道，就至少睇過百幾篇報道同查閱百幾份文件；其實2011年9月已經有初稿，但因為要反覆核證，所以去年10月先刊登。佢相信溫家寶以外，仲有好多中國高官家族嘅「身家」未被發掘，唔通想叫同行幫手check？<br>問及香港收緊公司查冊，David Barboza都喺香港查公司資料，有時只得幾頁紙；但喺內地，往往有成幾百頁。聽到呢度，特區高官慚唔慚愧呀？<br>《蘋果》喺呢次頒獎禮大豐收，記者黃偉駿、張文傑、鄭啟源、譚靜雯、盧文烈，除咗憑揭發前發展局局長麥齊光呃租津系列報道，攞到獨家報道大獎，亦以反洗腦國教系列報道奪人權報道優異獎。突發組亦唔執輸，憑南丫海難報道喺突發新聞攞優異獎。美術組則憑《中國改造航母遠洋征戰》喺資訊設計圖片取優異獎。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>