<html><header><meta charset="utf-8"><title>中環迷你裙：當港地變Chanel - Samantha</title></header><body><h1>中環迷你裙：當港地變Chanel - Samantha</h1><p>矛盾，是Samantha得悉中國海外（688）奪得啓德兩幅「港人港地」的心情。當「幫你日日賺」起埋啲平台變地下嘅樓，火都嚟埋之際，思歪畀多個選擇大家，就是紅色背景地產商。正如舊年選特首一樣，若果可以揀，「唐豬」定「狼英」都唔想揀。<br>是次麪粉價要成5,000蚊一呎，隔籬麗晶同采頤花園實用呎價都只不過7,000幾蚊，呢幅地交通景觀不明朗因素勁多，思歪成日講到港人港地係自己最大功績咁，大家都以為任內只係得呢個着數可以為佢加分，但結果竟然賣成萬蚊呎，究竟思歪很傻很天真，定係演技好過鍾嘉欣？<br>瑞信出報告指呢個項目回報率介乎9%至13%，遠低於中海外本身指引，冇肉食成咁，真係好難令大家唔向阿爺決心整頓港資地產商，不惜以本傷人呢個方向諗。<br>長此下去，港地最終會變成廣東道的Chanel手袋一樣，俾財雄勢大的強國人搶貴晒，係歡迎港人買㗎，但大家買唔買得起先！<br><br>Samantha<br>本欄逢周三、五刊出</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>