<html><header><meta charset="utf-8"><title>TOPSHOP開店　400人朝聖</title></header><body><h1>TOPSHOP開店　400人朝聖</h1><p>【本報訊】英國時裝品牌TOPSHOP進駐香港，位於中環的旗艦店昨開幕，吸引約400人排隊爭飲頭啖湯。時裝大戰再掀戰幔，苦候多年的擁躉力挺該品牌款式特別及較時尚，「啲衫唔同level，貴少少都抵」。亦有人認為開店後不再矜貴，為免「周街同人撞衫」，日後會減少光顧。</p><p>免費提供穿搭建議</p><p>曾在英國讀書的鍾小姐是多年擁躉，近年在網上訂購上衣及連身裙，「以前喺英國買開，返嚟都等咗三、四年先等到佢開舖」。她指TOPSHOP款式獨特，「尤其係mix and match，用色比較大膽，其他牌子好少有」。剛完成文憑試的賴同學來選購畢業晚宴戰衣，「淨係上網睇已覺得好吸引」。<br>讀中四的許同學每次到英國及韓國旅行均會到TOPSHOP血拼，但擔心旗艦店開幕後容易撞款，日後或選擇其他未在港開店的國際品牌，「其實等咗好耐，但𠵱家真係開咗又覺得個個都會買，好似A&amp;F同Hollister咁」。以往只能上網訂購或趁旅行時掃貨，感覺較矜貴。<br>TOPSHOP昨午5時準時開幕，皇后大道中地舖佔地14,000平方呎，首200名入場顧客獲贈手提包及化妝品。品牌計劃每周引入300款新貨，並免費為客人提供穿搭建議。</p><p>Hit一o下，動全新<br>即刻去Google Play Store, 下載【蘋果動新聞】新版Android App:<br> http://bit.ly/appledailyupdate <br> <br>自力更新方法：<br>1)到 Play Store<br>2)搜尋「Apple Daily」<br>3)登入蘋果動新聞App<br>4)按更新，即可動全新<br> <br>iPhone新版App，將於7月登陸</p></body></html>