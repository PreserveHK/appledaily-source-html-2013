<html><header><meta charset="utf-8"><title>偉仔撇嘉玲開餐</title></header><body><h1>偉仔撇嘉玲開餐</h1><p>【銅鑼灣利園】梁朝偉（右）前晚撇甩老婆劉嘉玲，大約7點幾揸住架吉甫車，載住一男一女友人去咗銅鑼灣開餐，偉仔先將架車泊喺利園停車場。佢戴住cap帽同埋着風褸，打扮簡單，但係已經有途人認出佢，仲細細聲講：「偉仔呀！」佢哋一行三人行咗去附近嘅意大利餐廳da Domenico，間餐廳都好旺場，先後有唔少圈中人幫襯。佢哋食咗兩個鐘之後，偉仔送咗朋友坐車，之後自己一個人行返去停車場攞車走人。　<br>採訪、攝影：黃曉程、朱志聰、吳耀輝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>