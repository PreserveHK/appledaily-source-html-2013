<html><header><meta charset="utf-8"><title>林兆霞劉安琪　絕妓箍飛虎</title></header><body><h1>林兆霞劉安琪　絕妓箍飛虎</h1><p>彭浩翔監製的《飛虎出征》，講男人去滾已不是第一次，有嫖客就自然要有妓女配合劇情，找來《春嬌與志明》中演醜女Brenda的林兆霞演出，論賣相未必吸引，但戲中身懷絕技。另一位大膽露乳同余文樂戲中有一手的內地新人劉安琪，絕對以貌取勝，有樣有身形，演妓女新丁絕無難度。<br>撰文：魯萍</p><p>拜彭浩翔所賜，「醜女Brenda」成為林兆霞抹不掉的icon，晉身為彭女郎，繼《春嬌與志明》之後，再有新嘗試，演一個TB外形，性格進取的妓女，雖戲份不多，但勝在搶鏡，劇情說她遇到曾國祥飾演的嫖客，其實曾國祥是斷背男不好女色，所以導演刻意安排林兆霞扮得男性化。林兆霞說：「當初收到阿彭電話，第一句就問我敢唔敢剪頭髮，當然仲有着襪帶底褲拍床上戲，我返去諗咗一晚，最後都接受呢個挑戰，最大考慮唔係着底褲要性感，而係剪頭髮，我已經唔係靚過人，仲要剪到個頭TB咁，真係驚冇人要，不過諗深一層，頭髮會長番，但角色未必會再有第二次，而且我對阿翔好信任，變咗新髮型忽然覺得自己成熟咗，可能會有另一啲潛在機會。」</p><p>着底褲仔演出
</p><p>對林兆霞而言，今次的角色非常有爆炸性，她從未試過性感演出，她笑言阿翔曾作出承諾性感限度是背心短褲，但造型時拿在手的卻是一條底褲仔，但她都願意接受：「角色話我冇身材，背心底褲好合理，上一次演《春嬌》對住黃曉明，最多都係手指交戲，今次有身體接觸，不過都係幫佢個背脊按摩，曾國祥叫我放馬過嚟，心理上都好啲。其實我係好開心，因為個角色同我平時唔似，又未試過做，但演嗰吓都幾尷尬，咁大個人未試過除晒幫人按摩，原來最難演係做一個主動嘅女人。」<br>林兆霞以往在話劇團擔任行政工作，業餘性質演戲，不過最近她已經辭掉原先的正職，改任兼職，她希望可以有更多幕前演出機會：「有機會都想試吓唔同角色，都想試吓演電視劇。」當然她亦不會放棄尋找另一半的夢想。<br></p><p>大膽裸露上身
</p><p>內地女星劉安琪是新人，她樣貌清純，身材惹火，亦受過正統訓練，在中央戲劇學院畢業，林兆霞也稱讚她演青澀妓女恰如其份。不過第一次拍港產片，就大膽裸露上身，主動剝衫色誘余文樂，換來的卻是33C出征女戀上余文樂發情慾短訊的緋聞。面對這些負面緋聞，她一臉輕鬆說：「不知道，他又沒追求我。」問她有否想過和余文樂有發展機會？她也是一派輕鬆說：「不知道，沒想過這問題。」不過談到這位對手，劉安琪就大表欣賞：「他對我很好，拍這部戲感到有壓力，因為我聽不懂廣東話，一直是用普通話念對白，一場比較重要的戲，他主動用普通話跟我說，感覺特別自然，是整個戲最舒服的一場戲，也令我放鬆投入演出，感覺就像學生單純在談戀愛。」<br>劉安琪戲中演妓女新丁，要培訓兼陪瞓，在余文樂面前裸露上身。年青而作風大膽的她不覺得是一件大事：「嗯！因為我沒想太多，純粹喜歡這個角色，一個單純而善良的女孩，有一些地方跟我有點相似，喜歡就接受了，當初找我確是有猶豫過，但接受了就要演好，拍的時候也沒太尷尬，因為最尷尬一刻是拍攝之前，從來沒演出過類似角色，心裏難免會有點鬥爭，拍攝時又是清場拍，現場燈光氣氛也很好，一切都很順利。」<br>場地提供：E-MAX</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>