<html><header><meta charset="utf-8"><title>求驗客手記：3分全炒國籃負韓羞家</title></header><body><h1>求驗客手記：<br>3分全炒國籃負韓羞家</h1><p>（哀）亞洲籃球錦標賽噚日喺菲律賓揭幕，衞冕嘅中國喺分組賽C組出閘脫腳，以59:63不敵南韓。易建聯（白衫）、孫悅、朱芳雨、王仕鵬雖然粒粒皆星，但衰在投射命中率奇低，只得3成8，3分球更加慘不忍睹，14次投射全部唔入，中國隊自2002年以來，首次輸畀南韓，今日對弱旅大馬，實在不容再失。香港亦喺今午3點半粉墨登場，喺B組首仗對日本（有線62及202台今日3:15pm直播），為「畸寶」做旁述嘅永倫主力潘志豪話日本打法同香港差唔多，但佢哋嘅身高同技術點都勝一籌，希望港隊會打場爭氣波啦！</p><p>【動主播召喚 敢你就來】 <br>立即報名： http://anchor.nextmedia.com </p></body></html>