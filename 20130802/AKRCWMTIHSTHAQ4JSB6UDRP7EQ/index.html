<html><header><meta charset="utf-8"><title>隔牆有耳：跟風設宴　CY飯局避涼瓜 - 李八方</title></header><body><h1>隔牆有耳：<br>跟風設宴　CY飯局避涼瓜 - 李八方</h1><p>中聯辦主任張曉明早前為政改勇闖立法會午宴，眼見北京咁緊張，狼振英點都要做啲嘢嘅，所以噚晚亦喺禮賓府「跟風」設宴，招待一批泛民中人及學者。雖然主菜係政改，但花生友更關注呢場飯局會唔會「潮」食釀涼瓜呢？登、登、登、凳，答案係「冇」嘅，唔通崩口人忌崩口碗？與會者透露噚晚合共八道菜，包括韭黃花膠瑤柱羮、翡翠琥珀桃仁蝦球、素鵝拼素鱔、泰式酸甜肉碎茄子、玫瑰豉油雞、韓式牛仔骨、瑤柱蛋白炒飯同合時鮮果碟，餐飯冇酒飲，菜式普通但至少飽肚喎。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>