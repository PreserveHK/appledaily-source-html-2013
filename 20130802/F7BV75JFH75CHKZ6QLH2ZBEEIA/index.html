<html><header><meta charset="utf-8"><title>隔牆有耳：擂台早擺　東華兩太惡鬥 - 李八方</title></header><body><h1>隔牆有耳：<br>擂台早擺　東華兩太惡鬥 - 李八方</h1><p>賭王三太陳婉珍接替「靈芝大王」陳宇齡妻子陳文綺慧做東華三院主席後，兩人隨即就東華學院嘅校長遴選問題駁火，鬥得火紅火綠；現任東華學院校長汪國成噚日笑笑口話，兩太惡鬥其實有先兆，擂台陣一早已經佈下。此話何解？汪國成憶述學院2011年入伙時，18樓校長室樓層放咗兩個大擂台同好多專業比賽用嘅墊，佢話北京申辦08奧運時，有意喺香港搞摔角賽，後來計劃取消，學院離奇地獲贈大批相關物資，包括個擂台，難怪佢忽發奇想話︰「可能係先兆呀﹗」</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>