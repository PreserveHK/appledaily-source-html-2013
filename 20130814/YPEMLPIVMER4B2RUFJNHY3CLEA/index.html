<html><header><meta charset="utf-8"><title>期指戰況：好友再次佔上風 - 吳六奇</title></header><body><h1>期指戰況：好友再次佔上風 - 吳六奇</h1><p>好友得勢不饒人，昨日再下一城，即月期指裂口高開164點後，先向下回補部份上升裂口，升幅曾收窄至93點，低見21284，但很快重現升勢，突破22500水平並接近全日高位收市，收報22549，升358點，轉高水8點。<br>期指日線圖昨日以陽燭升越月初高位及保歷加通道頂部，延續6月25日以來浪高於浪走勢，經過兩日升勢，好友重佔上風，MACD發出熊差四日後，昨重現雙牛訊號，20日線（21829）升穿250日線（21816），出現黃金交叉，今日將升穿100日線（21837），後市有條件升向23000關。上周五建立期指及H期淡倉，幸在周一按計劃止蝕，不認輸結果是再捱昨日一棍。在期指市場搵食，除要夠眼光睇啱方向，策略更為重要，簡單而言就是睇錯只輸粒糖，睇啱要贏間廠。</p><p>吳六奇</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>