<html><header><meta charset="utf-8"><title>踩氹嗌救命　同伴顧唔掂三人落海　冇個識游　捉蟹男遇溺亡</title></header><body><h1>踩氹嗌救命　同伴顧唔掂<br>三人落海　冇個識游　捉蟹男遇溺亡</h1><p>【本報訊】大埔汀角路布心排海面遇溺失蹤男子，搜救人員經過10小時通宵搜索，昨晨在離岸100米海底尋回屍體。據悉，死者無視颱風襲港，即興聯袂五名朋友到海邊摸蜆捉蟹，他與兩人先行落海捕捉，結果踩落氹遇溺，繼而被大浪捲走，兩友人奮力走近岸邊，被岸上人士合力救起。<br>記者：張家豪　江寶龍　翁鈺輝</p><p>死者陳美逑（50歲），是打鼓嶺簡頭圍村村民，五兄弟姊妹中排行最細，他是運動發燒友，曾是業餘球隊「上水心跳」的龍門。據姓黃村長透露，阿逑性格喜歡無拘無束，未婚，獨居一間單層高村屋，任職地盤散工，「阿逑做一年半載，儲夠錢就休息一排，佢單身寡仔冇乜負擔」。黃村長形容死者健談開朗，間中打野豬、採花蜜及到海邊摸蜆捉蟹，他慨嘆：「如果佢置咗頭家，可能唔會通山走，亦唔會出事。」</p><p>六人輪用兩套裝備</p><p>事發於前晚9時許，在一號風球下，阿逑即興地約了五名朋友到大埔布心排海面徒手摸蜆捉蟹，他們帶來兩套簡單裝備，包括潛水鏡及吸氣喉管。據人稱B仔、姓姚（32歲）男子憶述，他們六人趁潮退分兩批輪流落海，他與阿逑及姓文（18歲）青年由長堤下海，其餘三人於堤上等候。<br>他們用電筒照明，一路徒手捕捉。B仔憶述，行到離岸約300米處時，三人均不慎踩落氹內，整個人陷入水中，不諳水性的阿逑驚慌呼救：「B仔、B仔托住我！」B仔與姓文青年均不識游水，手忙腳亂自顧不暇，B仔向阿逑拋出一條吸氣喉管後，雙雙向灘頭折返，未幾巨浪捲至，阿逑失去蹤影。</p><p>B仔與文出盡九牛二虎之力行近岸邊，幸當時亦有幾名摸蜆人士在灘頭，見狀立即將他們拖上岸，由救護車送院搶救。水警與消防接報派出小艇搜救，政府飛行服務隊直升機亦到場亮燈照射海面。至昨晨7時許，消防蛙人在離岸100米海底發現阿逑，證實已明顯死亡，送到大尾篤碼頭上岸，再由仵工轉送殮房。<br>昨晨10時許，死者8名親友到出事海面長堤拜祭，死者胞兄行往長堤期間，眼見雜草叢生，幽徑難行，喃喃道﹕「咁崎嶇都去，行入去都難，咁都嚟玩。」死裏逃生的B仔，送院後情況穩定，他指自己首次來捉蟹，出事後疑太緊張一度抽筋，惟想起妻兒，奮力上岸才脫險。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>