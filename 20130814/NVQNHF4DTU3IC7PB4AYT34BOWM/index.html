<html><header><meta charset="utf-8"><title>馮仁昭四圍超--志偉：我個屁股幾翹 - 馮仁昭</title></header><body><h1>馮仁昭四圍超--志偉：我個屁股幾翹 - 馮仁昭</h1><p>曾志偉以獎門人造型嘅蠟像，噚日喺山頂香港杜莎夫人蠟像館揭幕，兒子曾國祥都在場，個蠟像同志偉像真度十足，無論眼神、笑容、皺紋以至棚牙都難分真假，志偉講笑話：「個蠟像一定係呢度嘅冠軍，但點睇都係真人靚啲，原來我個屁股都幾翹。」志偉稍後會同黃百鳴合作拍賀歲片，預計會同王晶執導賀歲片《賭城風雲》對戰。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>