<html><header><meta charset="utf-8"><title>中環在線：美企女高層　薪水低男18% - 李華華</title></header><body><h1>中環在線：<br>美企女高層　薪水低男18% - 李華華</h1><p>家陣話就話男女平等，原來就算大家都係做CEO，女人嘅待遇差過男人！彭博最新調查顯示，標普500指數各企業入面最高薪嘅5名行政人員，一共2,500人，當中只有198人係女性；平均每人賺530萬美元，相比男性平均少18%。<br>舊年收入最好嘅女行政人員係甲骨文財務總監卡茲（Safra Catz，左圖），薪酬達5,170萬美元；其次就係雅虎嗰位靚媽行政總裁邁耶（Marissa Mayer，右圖），袋3,660萬美元。雖然佢哋嘅待遇跑贏部份男同儕，但只係個別例子咋。<br>部份女CEO認為，女行政人員求職時唔似男人咁大膽開高價，費事畀人自視過高嘅印象。AOL同TJX董事嘅Dawn Lepore話，自己好少幫自己爭取啲乜，因為佢認為喺工作上獲得好機會，重要過加人工。唔通真係男女大不同？</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>