<html><header><meta charset="utf-8"><title>隔牆有耳：狼英教煮魚　實情多嚿魚 - 李八方</title></header><body><h1>隔牆有耳：<br>狼英教煮魚　實情多嚿魚 - 李八方</h1><p>又到咗乜太教煮餸時間。當全城聲討緊黑金政治，狼振英噚日喺個人網誌竟然唔係回應市民質疑，而係分享「炮製」紅衫魚心得，睇到唔少市民O晒嘴。狼英喺題為〈個半銀錢一條紅衫魚〉嘅網誌憶述，小學四、五年級時阿媽要穿膠花賺錢買樓，讀下午班嘅佢每日負責攞菜籃去買餸，幾乎日日都買魚，唔係紅衫就係黃花，個半已經有交易，屋企人會先煎香然後用番茄薯仔煮，強調刀花要切得深同密。有高登友好清醒，話狼英名副其實「多嚿魚」。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>