<html><header><meta charset="utf-8"><title>隔牆有耳：圍板已建成　唐宮「解禁」 - 李八方</title></header><body><h1>隔牆有耳：<br>圍板已建成　唐宮「解禁」 - 李八方</h1><p>唐唐九龍塘約道大宅嘅地下僭建，早前被勒令展開復回工程，運輸署喺7月底仲喺唐宮對出、即係中聯辦九龍工作部外豎立兩個24小時禁區牌，因為唐宮復建工程要圍上圍板，當中涉及將部份車路臨時改作行人通道，為免造成阻塞先列做禁區，預計措施維持兩個月。 <br>但事隔唔夠一個月，八方同事發現禁區牌已經消失咗咯，雙黃線都擦走埋，乜解究提早成個月拆牌？運輸署發言人回覆，本月12號接獲通知，有關建造地盤圍板工程已經提早完成，所以移除禁止上落客貨嘅臨時交通安排標誌同道路標記。唐唐發言人就話，復建工程按原定計劃進行，會盡量減少對附近居民嘅不便。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>