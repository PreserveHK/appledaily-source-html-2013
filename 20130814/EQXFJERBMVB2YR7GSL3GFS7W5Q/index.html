<html><header><meta charset="utf-8"><title>體壇拾趣：孫楊死撐拍拖無罪</title></header><body><h1>體壇拾趣：<br>孫楊死撐拍拖無罪</h1><p>喺今屆游泳世錦賽贏咗3面金牌兼當選最佳男子泳手嘅孫楊（圖），曾因掛住拍拖而同教練朱志根鬧翻；日前呢位21歲嘅中國中長距離泳手接受訪問時表示，唔認同拍拖會影響佢喺泳池嘅表現。佢話：「我覺得一啲影響都冇。游泳係我嘅工作，一個男人想成功，就一定分得開事業同埋愛情。我會全心全意愛一個人，同時亦會全力投入工作。」孫楊家陣係泳壇最當時得令嘅泳手，講乜都冇人敢話佢唔啱，第日當佢成績下滑時，睇吓佢仲係咪可以咁大大聲！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>