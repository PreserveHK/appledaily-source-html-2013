<html><header><meta charset="utf-8"><title>Hot Issue!：Iron Man聯乘HTC有得睇！</title></header><body><h1>Hot Issue!：Iron Man聯乘HTC有得睇！<br></h1><p>由大銀幕熱到出玩具的Iron Man，提親佢粉絲又要尖叫！今次玩得再絕啲，皆因佢結合HTC拍咗條廣告，主角當然搵羅拔唐尼（Robert Downey Jr.）做返。片長兩分鐘，聽日會正式喺內地、台灣同埋歐美電視台上播放，雖然三色台睇唔到，但你亦可透過YouTube欣賞，唔驚Miss咗！<br>好喇！呢條片會唔會抄足電影《Iron Man 3》，出齊四十幾套裝甲？答案係一套都無！事關今次故事完全同《Iron Man》無關，但羅拔仔依然故我，繼續Tony Stark上身，由豪坐直升機、幾十人跟班，以至手上拎住個疑似Mark V手提箱，就知製作幾咁認真。但節錄片段內，亦只係出現過幾秒HTC One而已，傳聞話，真正主角其實係HTC One Max，亦有人話純粹係HTC形象宣傳片，真正答案，不如等大家聽日一齊揭曉啦！</p><p>網址：<br> http://www.youtube.com/user/HTC?feature=watch </p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>