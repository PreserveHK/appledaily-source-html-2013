<html><header><meta charset="utf-8"><title>隨時觸犯淫審條例《衝上雲霄II》露點鹹書任睇</title></header><body><h1>隨時觸犯淫審條例<br>《衝上雲霄II》露點鹹書任睇</h1><p>無綫重頭劇《衝上雲霄II》收視一直高企兼富話題性，尤其首播一周，「Cool魔」張智霖的風流個性造就了多個香艷場面，後來陳法拉更半裸誘Cool魔，無綫為免被指灑鹽花及被觀眾投訴而作出刪剪，估不到前晚竟出現裸女露點鹹書畫面，黃國桐律師昨指電視播出這些畫面，隨時觸犯淫審條例。</p><p>無綫劇《衝上雲霄II》開播以來一直話題多多，除張智霖和吳鎮宇兩男主角鬥型外，劇中營造Cool魔一角而出現的香艷場面，為觀眾津津樂道，特別是「Holiday」陳法拉在法國古堡半裸一幕，引人入勝，無綫更因怕被觀眾投訴而大幅刪剪，反被觀眾指刪剪令效果更差。</p><p>無綫死撐：唔係刻意</p><p>無綫一直謹守電視廣播條例，以免惹來投訴，但前晚《衝II》竟有露點鹹書鏡頭出現。原來前晚一集劇情講到「夏晨」胡杏兒隨「Issac」吳卓羲及「Roy」馬國明到英國散心，之後兩男陪夏晨到法國搵同父異母的妹妹，去到塞納河畔二手書攤時，夏晨搵到故事書，Roy則選購鹹書，還被Issac取笑是鹹濕仔，他指着Roy手上的鹹書說：「呢啲書兒童不宜㗎喎！」正當三人在書攤流連時，竟拍到書攤擺放了幾本以露點裸女做封面的書籍，近鏡達兩秒，遠鏡更有五秒之多，該時段雖屬「家長指引」時段，但可否播放露點裸女鏡頭似乎值得商榷。<br>無綫外事部副總監曾醒明昨在電話中回覆此事說：「劇情係講馬國明同吳卓羲喺塞納河河邊舊報攤買書，報攤係賣古董及藝術書，係借助場口刻意突出馬明風流不羈嘅特性，但唔係刻意賣弄性感，可以話係編輯需要，而且視線範圍雜誌係有膠袋，最重要我哋唔係刻意將咁嘅畫面無限放大。」</p><p>最高罰款50萬或監禁</p><p>曾醒明強調向內部電視條例審查科查詢過，合乎電視廣播條例，因鏡頭並非刻意賣弄性感或色情，未有牴觸。問到是否後期製作時睇漏眼？他說：「唔係，馬明買嘅書都冇近鏡，裸露嘅書係喺鏡頭下方，比較矇，唔係焦點，係劇情環境需要，最重要我哋唔係刻意賣弄，亦冇任何投訴，仲有觀眾話胡杏兒、吳卓羲演得好，談情夠甜蜜。」而前晚一集收視平均31點（約199萬觀眾），最高32點（約205萬觀眾）。<br>對於《衝II》播放淫褻刊物露點照片，黃國桐律師昨接受電話訪問時表示：「電視播放外國報攤上嘅色情刊物不雅照片，首先電視台應自我檢點，可以將畫面刪除，因為香港色情刊物係受淫褻及不雅物品管制條例監管，電視播出呢啲畫面都可觸犯淫審條例。當局如果收到投訴，一般觸犯者將會受到口頭警告，而該等罪行最高刑罰為罰款50萬或監禁3年，但一般嚟講嗰啲投訴，只會收到警告信。」<br></p><p>杏兒：已經收起好多
</p><p>對於露點鹹書鏡頭，身在內地拍劇的杏兒說：「拍攝時已留意到有呢啲書，本身有好多㗎，已經收起好多，個攤檔係專賣嗰啲書，收唔到投訴就OK啦，橋段係講馬明要買呢啲書，個鏡頭都唔係好長箒。」至於被觀眾讚與吳卓羲感覺sweet，杏兒笑言：「係㗎！我哋段戲好sweet，啲戲冇乜親密接觸，就係越唔親密觀眾越想睇落去。」<br>吳卓羲則表示拍攝時未有留意到，他又多謝觀眾讚他與杏兒的演出，叫大家繼續收看《衝II》。而通訊事務管理局回覆指前晚一集《衝II》沒有收到任何投訴，若收到投訴，通訊局會按既定程序處理。<br>採訪：林妃</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>