<html><header><meta charset="utf-8"><title>轟整容隆胸偷食唔湊仔Mia前夫爆料還拖</title></header><body><h1>轟整容隆胸偷食唔湊仔<br>Mia前夫爆料還拖</h1><p>暴乳媽模陳靜儀（Mia）出道即被起底已離婚兼有子女，她直認賣肉養家，並數臭前夫莊家傑。至最近Mia前夫閃娶無綫節目《求愛大作戰》中盛女Whitney，Mia再開火狂踩前夫。莊家傑昨日忍不住首度開腔，並撰寫公開信逐點反擊Mia的指摘，他爆料指前妻曾整容隆胸和偷食導致婚變，Mia雖取得子女撫養權，但從沒有照顧過孩子。</p><p>無綫節目《求愛大作戰》中盛女Whitney近日閃嫁媽模陳靜儀的前夫莊家傑，對於前夫再娶，當年奉子成婚的Mia連日微博贈興，寸爆前夫沒責任感，她自稱好媽媽，母兼父職照顧一對子女，當中辛酸只有自己知。離婚後的Mia於09年加入幕前，多年來沒停過數臭前夫，直至爆出他跟Whitney相戀，Whitney隨即成為新箭靶，兩女不時隔空互罵，啞忍的莊家傑昨日終於爆煲，他首度開腔兼親撰千言書向前妻大控訴，當中大爆Mia沒照顧子女、整容隆胸、偷食、講大話和唱衰Whitney五宗罪。</p><p>細胸突變D Cup</p><p>Mia對前夫莊家傑再婚未能釋懷，她表示人生最後悔的一件事是遇上前夫，抱怨男方離婚後沒付過分文贍養費給子女，根本未盡當父親責任，狂轟莊家傑不配做男人。Mia連日怒插，莊家傑火滾大反擊，他昨日寫下千字文逐點反駁Mia，並提供Mia舊照，相中的Mia跟現在判若兩人。莊家傑指Mia整容是離婚導火線，他在文中說：「我很介意整容的人，但你已經是我老婆，你個胸由細過我，突然變咗D cup，你直認喺台灣整，我以為你自卑所以隆畀我睇，我就唔再過問，點知你隆嚟密謀出寫真畀人睇。」他又指Mia整容：「曾經見過你臉上瘀晒，我好驚！你話你削骨整面珠定係乜，太多太多。」</p><p>記者昨致電莊家傑，講到Mia全身曾人工化的部位，他說：「眼、鼻都有整，佢有削腮骨，打蘋果肌，佢打大咗個嘴，以前好薄，眼去韓國整，隆胸喺台灣，所有錢都係佢問屋企人畀。」他不但見證Mia變靚啲，還發現她的價值觀轉變很大，他說：「我當日以為佢有咗結婚，大家過平淡生活，但點知佢原來唔甘於咁樣過一世，我又接受唔到佢整咗，大家溝通唔到，其後又有人畀到愛情憧憬佢。」</p><p>匿衣櫃揭發出軌</p><p>莊家傑大爆曾做衣櫃裏的男人，揭發Mia有姦夫，他說：「記得婚後某年佢生日突然失蹤，有晚我匿屋企衣櫃，偷聽到佢喺房同人講電話，話好掛住對方。呢啲劇情竟發生喺我現實生活，佢真係可以寫自傳。」莊家傑發現Mia偷食，當然跳出衣櫃跟她對質提出離婚，他說：「嗰刻佢馬上認錯，我心軟原諒佢，點知佢之後變本加厲，最終我哋2010年搞離婚，分居兩年攞咗離婚證明。」他又指Mia曾買性感內衣跟別的男人去旅行。Mia雖然爭得子女撫養權，但小孩一直留莊家由嫲嫲照顧，莊家傑說：「仔女從未離開過我屋企，當日我哋協議，仔女跟邊一方，就另一方畀贍養費。Mia只係一兩個月先嚟探吓佢哋，佢口口聲聲標榜自己係好媽媽，佢根本冇教過小朋友做功課。」</p><p>莊家傑也斥Mia屈他借錢：「話我要佢賣肉養我，呢個冇可能，如果我真係咁衰嘅男人，我只係屋邨仔，又冇錢，又離過婚有兩個細路，Whitney咁好條件，咁多人追，佢點會嫁畀我，識我嘅朋友都知道真相。」他很保護現任太太Whitney，抗拒外間把她與Mia比較，難怪他在千字文中抵死說：「我老婆成個人軟腍腍，唔似佢成身硬膠。」他承認離婚後一度頹廢，但經幾年努力已重新做人，難怪他充滿怒火說：「我唔介意俾人話全世界賤男，但佢（Mia）一直試我底線，我好介意『假人』講到自己係全世界好媽媽，滿口假嘅仁義道德。我𠵱家組織咗新家庭，希望擺脫陰影，唔想再俾佢抹黑。」<br>採訪：丁寧</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24  </p></body></html>