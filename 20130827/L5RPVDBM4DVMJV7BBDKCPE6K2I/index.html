<html><header><meta charset="utf-8"><title>返內地拍《楊貴妃》黎明認執二攤演唐明皇</title></header><body><h1>返內地拍《楊貴妃》<br>黎明認執二攤演唐明皇</h1><p>很久沒有在港出席活動兼接受訪問的黎明（Leon），昨日以聯合國兒童基金會國際親善大使身份到跑馬地出席記者會，大會指近年不少人會租用私人飛機，部份飛機將會在每次飛行時捐錢給聯合國兒童基金，以幫助有需要的人。<br>有一段時間沒有拍戲的Leon，昨日有內地報道指他會拍新戲《楊貴妃》演唐明皇，但這部戲是非多多，之前唐明皇一角由尊龍演，但有份投資兼主演的范冰冰和執導的韓國導演郭在容不和，電影被迫停拍，最後郭在容亦被飛，改由田壯壯做導演，而尊龍不能再參演，故現改由Leon頂上，近日有內地傳媒拍到Leon到內地場景休息室傾談的相片。</p><p>讚劇本好頂替尊龍</p><p>對於加入《楊》片演唐明皇，Leon只說：「唔想多講，我只係知角色，詳情問劇組，唔好問我，劇組冇叫我講，不過之前係返去試造型，過幾日會走。」Leon表示亦有聽過此角色之前是尊龍演，但至於何時及為何改由他演就不得而知，他說：「作為演員見劇本好就接，成套戲唔係只有我個角色好，如果只有自己好，就好似去選美咁，獨立選美冇用，好似個人騷咁。」 會否介意執二攤？Leon坦言：「執十攤都冇所謂，我冇呢個諗法，人生有選擇權，你可以揀我，我又可以揀你。」為拍此戲Leon將要留在內地3個月。<br></p><p>白龍王勸收斂脾氣</p><p>此外，有傳Leon出售和前妻樂基兒在上水的愛巢，他謂：「好多朋友問，呢啲問題係雜誌係報紙分類搞唔清楚，吹牛嘅嘢應放喺吹牛度，真正放喺真正嗰度。今次係吹牛，放錯位亂晒，冇咁嘅事。」而白龍王過身，Leon表示是當年拍《無間道》其中一集時經林建岳認識，Leon透露：「當年佢贈言畀我，叫我脾氣好修養好，做人就好。」<br>採訪、攝影：卓寶花</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24  </p></body></html>