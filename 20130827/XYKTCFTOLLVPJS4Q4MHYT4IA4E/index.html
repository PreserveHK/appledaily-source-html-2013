<html><header><meta charset="utf-8"><title>賽制被評混亂　余詠珊認有沙石</title></header><body><h1>賽制被評混亂　余詠珊認有沙石</h1><p>不少觀眾批評準決賽內容沉悶，更有人覺得與外國真人騷《MasterChef》內容及logo激似，以致當晚平均收視為24點（約154萬人次收看），最高收視為28點（約180萬人次收看），表現未有驚喜，比上周同時段播放的《獎門人》還低一點，但無綫高層余詠珊昨死撐成績很好，對於遭外界批評賽制混亂，她則說：「我哋今朝開會檢討過， 想試新嘢嗰陣，次次都諗得好完整，但係做嗰陣會有沙石。」問到為何不直播？她說：「因為啲鏡頭好複雜，又掌握唔到星級選民傾偈嘅時間，剪出嚟會唔精采。我哋覺得錄影過程令剪出嚟嘅嘢緊湊，但係令節目冇咁完美，如果將來再做想live多番啲。」<br>提到曾志偉在錄影期間爆粗，余詠珊死撐：「佢冇爆粗喎！只係閒談箒，我聽唔到呀！」此外，通訊事務管理局接獲兩個投訴，指港姐內容沉悶，泳裝環節令人厭惡及有歧視成份。 </p><p>張名雅懶理選情</p><p>張名雅及貝安琪昨日在電視廣播城錄影無綫節目《甜心先生》，對於港姐準決賽被指內容沉悶，有份擔任頒獎嘉賓的張名雅答非所問說：「工作時間長都慣咗，我都適應咗一段時間，始終要時間去預備，所以唔會覺得特別辛苦。」她表示未有留意投票詳情：「最緊要觀眾睇得開心，始終係準決賽，唔需要好準確咁畀人睇。」<br>採訪：何慧斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>