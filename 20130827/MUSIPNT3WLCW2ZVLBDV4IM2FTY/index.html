<html><header><meta charset="utf-8"><title>前夫親撰憤怒宣言</title></header><body><h1>前夫親撰憤怒宣言</h1><p>6年前，你透過社交網站認識我，本來我對你沒有意思，但你依然情信攻勢，時常在我身邊圍着轉。拍拖一年後，你懷孕了，我們很年輕亦很慌張，最後決定生出來，那天開始，我決定無論甚麼原因都好，我都已經係人老公、老竇，我就要全心投入這個家！我承認那時我不夠成熟，不懂浪漫情趣，亦忽略了你的感受，以為平淡的生活你會滿足，第二個小朋友出生後，我們意見開始有分歧，你根本不喜歡小朋友，你從來沒有教過佢哋做功課，全都是我和我家人教的！我現在都沒有教，我不需要隱瞞，或者現在你成熟了，變得喜歡了他們，後來你返回私影模特工作，亦因朋友影響，你嘗試了整容。起初我都不察覺，是朋友告訴我，我先知道，我很介意整容的人，但是你已經是我老婆，你個胸由細過我，突然變咗D cup！你直認喺台灣整，我以為你自卑所以隆畀我睇，我就唔再過問，點知你隆嚟係去密謀出寫真畀人睇！<br>曾經見過你臉上瘀晒，我好驚！你話你削骨乜嘢整面珠定係乜，太多太多，你瞞着我整我都無辦法，又打針，後來你越整越多靚咗，亦開始有人追求，你開始發現自己的價值不同了，我開始擔心了！有一次我刻意告訴你我晚些才回家，我躲在家中的衣櫃等你回來，我在衣櫃裏聽着你竟然同另一個男人講情話內容，我又嬲又驚。我馬上跳出衣櫃，揭發你，我講要離婚，你哭着說不好你不會再犯，我心軟了！始終當時我是愛你的，之後我們的關係確是甜蜜了，後來再多幾個富二代追你，我又驚了！</p><p>我沒有別人有錢，我只是一個屋邨仔，我開始再學如何更細心更愛你，可惜時間不等人，你沒有畀機會我。你竟買性感內衣跟別的男人去旅行跟人拍拖，你好污糟！我非常嬲亦非常無助，我說了離婚，但我自己又一直有信息你！我不知可再做甚麼！最後我們傾好小朋友如在那一邊養，就另一方要畀贍養費。一直以來小朋友都在我家，我媽媽的家。<br>你越來越靚了，你上雜誌了，我真心為你開心。後來你說很多我的不是給記者聽，我很難受，但我唯一可為你做的就是忍，希望你原諒我衝動說離婚。<br>直至一年後我終於放低了，但我不敢相信愛，沒有用的我開始了頹廢的生活。每晚都跟朋友去玩，開了雪糕舖頭亦無心機打理，一年半後玩晒啲錢欠債，舖頭結束了亦開始我人生嘅低潮期。每次朋友告訴我又上雜誌，都不是甚麼好事。我係非常之窮，不是有錢人，但要講到俾佢屈上雜誌，話我問佢借錢，話我要佢賣肉養我，呢個就一定冇可能！我欠債都唔會問佢幫手，佢越來越過份！我打畀佢，我錄音了，我不希望形象再受損，畢竟我都要搵工，跟佢嘅錄音對話中，佢親口承認我冇問佢借錢，佢話係佢嘅經理人放佢上枱，雜誌亂寫。佢沒有刻意寫衰我，我又信佢了，我沒有公開錄音。直至呢幾日，佢嘅訪問對答，佢理直氣壯打出來嘅字，最嬲係放埋小朋友嘅相出來，我就知道我應該出來講出事實！<br>我鬆一口氣，多年忍住嘅都講咗出來。佢係有畀錢養仔女，但佢冇照顧，佢不停換畫，努力向上釣最有錢嘅金龜，我是不負責任的人，亦不見到佢係一個好媽媽，好有責任心。我啱啱新婚，佢黑心說話送贈不特止，只講事實嘅一半仲要加鹽加醋，我唔希望影響我現任老婆，畢竟呢件事，佢係無辜。<br>別人都說佢跟我現任老婆似，我不會再選同樣的人，所以我現任老婆一啲都唔似佢，我老婆成個人軟腍腍，唔似佢成身都硬膠。<br>（編註：由於Mia前夫太激動，文中一時用「你」、一時用「佢」來指Mia）</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24  </p></body></html>