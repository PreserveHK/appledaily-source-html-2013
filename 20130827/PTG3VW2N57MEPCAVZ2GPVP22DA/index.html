<html><header><meta charset="utf-8"><title>馬明狼擒黑絲儀　激戰兩場唔夠喉</title></header><body><h1>馬明狼擒黑絲儀　激戰兩場唔夠喉</h1><p>嚟喇嚟喇，馬國明同江美儀呢一對喺《名媛望族》嘅母子，喺昨晚嗰集《衝上雲霄II》嘅世紀床戲，終於，都發生咗喇!大家嘅嘴巴，合得埋未？<br>呢場世紀床戰，又係發生喺台灣，即係上次馬明、江美儀同鄧梓峰住嗰間酒店。事情嘅始末……應該係話，究竟兩個明明喺沙灘上曬太陽，點解無啦啦走咗上床呢？姑且睇睇兩人講咗啲乜。呀！未講馬明係借沙灘上，一對對熱辣辣攬埋一嚿嘅情侶，打開話題，之後就開始調情添。<br>到返咗上房，本身就分開入返自己房嘅，不過後尾出露台之後，一句「不如一齊沖涼囉？」<br>然後鏡頭一轉，兩人已經碌咗落床，如兩條溺水的魚。再然後？鏡頭已經pan咗去窗簾布，隨風晃動，一秒，兩秒，三秒，四秒……足足影咗窗簾九秒，就完事了。鏡頭已經見到牆上的鏡，見到嘅應該係裸身嘅馬明，輕撫黑絲儀的臉，安撫佢剛躁動完的情緒……<br>馬明情深地望住黑絲儀問：「喂，得唔得呀？」　哦！請俾分。黑絲儀答：「得」　滿分。馬明就答：「我都得」　即係，佢都俾黑絲儀滿分。<br>既然大家都攞滿分，馬明意猶未盡，想再吻，黑絲儀一把止住了他：「我哋唔可以咁，再係咁落去，我驚我哋關係會變質，我唔想再冇咗你呢個朋友。」馬明就：「我都係咁諗，不過……」　佢對「毒眼」又已經射咗落黑絲儀性感的鎖骨上：「不過呢，你嘅鎖骨真係好性感呀。」<br>黑絲儀接：「只此一次。」　馬明：「唔計今次？」跟住就撲埋黑絲儀度，又嘴喇……難怪網民們都驚嘆：好重口味呀！<br>反相Sam哥同何年希，呢集一拖一攬就夠晒童話，好sweet！好似回到中學時！不過，預告都講埋今晚會3對情侶都會咀，當中包括重口味嘅馬明同黑絲儀，即係仲有第3次喇……</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>