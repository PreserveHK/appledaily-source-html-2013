<html><header><meta charset="utf-8"><title>【動主播出更】美容達人打救Jasmine　持久妝唔使行</title></header><body><h1>【動主播出更】美容達人打救Jasmine　持久妝唔使行</h1><p>動主播出更繼續嚟！<br> <br>今次有宋文隊10號Jasmine，大家記性好嘅話，一定記得佢喺今屆港姐初選出現過，雖然最後未能夠再晉一級，但點都係索女一名，都要扮靚、都要護膚㗎嘛，加上如果遲啲一個唔覺意真係成為動主播，日又採訪夜又打稿，隨時捱到殘...<br> <br>Jasmine就搵咗喺Telford Beauty度寫Blog，教人扮靚護膚嘅美容達人「龍鳳媽媽」Queenie幫手，呢位已經有一對孖生囝囝嘅靚媽媽就犀利喇，一步步教Jasmine去幫自己個靚樣畫龍點睛，仲教埋點樣自己做面部按摩，按出個V形面。Jasmine開心話上鏡要靚，有辦法喇。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>