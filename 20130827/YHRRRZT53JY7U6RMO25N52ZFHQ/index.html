<html><header><meta charset="utf-8"><title>求驗客手記：晨曦軟化直播有機</title></header><body><h1>求驗客手記：<br>晨曦軟化直播有機</h1><p>（喜）港甲星期五開鑼，有冇得播都未知，不過據聞過去兩季企硬嘅晨曦（上圖），最近態度軟化，成事機會都幾高吓。<br>足總副主席兼南華足主羅傑承，噚日召開特別座談會，傾吓久未落實嘅電視直播問題。雖然部份甲組會仍然唔滿意要畀兩萬蚊嘅直播費，但係羅生喺會上就強調唔應該走回頭路，因為「現在台」之前兩季已經有直播。我求大俠收到風，噚日喺青衣運動場拜神嘅晨曦，態度都開始軟化，估計直播今日可以落實。</p><p>一直有撐直播波嘅太陽飛馬（圖），噚日亦舉行季前記招，教練陳志康話今季會將飛馬打造成一支又踢得又睇得嘅球隊，目標係爭前3咁話。</p><p>一副24字的對聯影響蔡瀾一生，今集《亂噏24》，蔡瀾為你逐句解釋！<br>點擊以下連結，全集即時重溫！<br> http://bit.ly/appletalk24 </p></body></html>