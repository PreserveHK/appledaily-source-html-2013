<html><header><meta charset="utf-8"><title>中環在線：馬凱博效忠貝萊德拒做蘇皇舵手 - 李華華</title></header><body><h1>中環在線：馬凱博效忠貝萊德<br>拒做蘇皇舵手 - 李華華</h1><p>幫商業機構打工，好過做國企老總？呢個問題，由全球最大資產管理公司貝萊德，旗下亞太區主席馬凱博（Mark McCombe）嚟答，答案肯定係Yes！佢啱啱婉拒咗，喺金融風暴中變身做英國國營銀行嘅蘇格蘭皇家（RBS），出任行政總裁，要留喺貝萊德，兼佢一直最鍾意嘅亞洲市場發展。</p><p>留低發展好開心</p><p>英國《金融時報》噚日爆料，話呢位前滙豐香港一哥，係接替蘇皇行政總裁Stephen Hester嘅大熱人選。貝萊德亞太發言人承認，Mark哥確實接獲RBS邀請，但佢早上已向高層同事發出內部memo，話婉拒咗RBS好意，仲話好開心繼續喺貝萊德，同團隊完成發展大計。<br>馬凱博高大靚仔，令人印象最深，莫過於佢2011年獅子香港宣佈裁員3,000人後不久辭職，再過檔貝萊德。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p></body></html>