<html><header><meta charset="utf-8"><title>揀樓截水電　短樁居屋貨尾冇人吼</title></header><body><h1>揀樓截水電　短樁居屋貨尾冇人吼</h1><p>【本報訊】房屋委員會最後一期832個末代居屋貨尾單位，昨起安排中籤人士揀樓。大部份單位來自短樁屋苑天水圍天頌苑頌波閣及頌浩閣，揀樓場面冷清，全日近四成人「甩底」。準買家雖可即日到天頌苑睇樓，但單位沒有水、電，每人更只有半小時驗樓；有準買家驗樓後即時打退堂鼓，指單位空心磚情況嚴重，「睇完樓好失落」。<br>最後一期的貨尾居屋單位，包括825個天頌苑和7個分散於五個屋苑的單位，售價由119萬至210萬元。房委會昨原本邀請36名中籤者揀樓，但有13人「甩底」，832個貨尾單位，全日只賣出21個，是自08年金融海嘯以來最差的銷售紀錄。不過，末代居屋「樓王」港島南區雅濤閣一個約577呎、售價350萬元的單位，開售一小時已被一名居於葵涌的綠表買家成功選購。</p><p>空心磚情況嚴重</p><p>貨尾居屋大部份單位在短樁醜聞的天頌苑頌波閣（K座）及頌浩閣（L座），丟空14年。房委會罕有不設示範單位，準買家選購心儀單位後可到實地視察，但只有一天時間考慮簽訂臨時買賣合約、放棄單位或選購其他單位。<br>有到天頌苑睇樓的準買家批評房委會沒提供水、電，難以檢查喉管有沒有滲漏；亦有買家指特別選購短樁樓，「窮人唔怕死、短樁樓平啲。」<br>居於馬鞍山公屋的鄭先生結婚一年，希望以約200萬元購買短樁頌波閣高層一個三房單位。他與妻子昨原本滿心歡喜去揀樓，更在驗樓師鍾智剛陪同下驗樓，但發現單位質素差，廚房及洗手間空心磚情況嚴重，「睇完樓好失落，廁所有太多空心磚，擔心滲水，就算我自己畀錢整好，樓上樓下都可能會漏水」。</p><p>四成準買家「甩底」
</p><p>鄭先生批評，房委會只安排半小時驗樓，時間倉促，又指若房委會無承諾為買家更換空心磚，會考慮放棄機會，「使咁多錢買樓，仲要自己畀錢整好唔抵，可能再等新居屋或者居屋第二市場」。<br>驗樓師鍾智剛表示，單位內部有不少問題，包括睡房窗鉸生銹、客廁洗手盆底去水喉駁口未扭緊，最嚴重是廚房及洗手間五成是空心磚，可能一、兩年後會剝落。他認為最好的解決方法是將空心磚全部更換，最少花費約8萬元。房委會資助房屋小組委員文裕明認為，全日近四成人「甩底」，相信是今期居屋主要來自短樁屋苑，加上沒有示範單位，令買家卻步。</p><p>天頌苑準買家注意事項</p><p>•洗手間及廚房牆身有否空心磚<br>•單位內地台是否傾斜<br>•門窗、螺絲是否鬆脫<br>•測試單位內水喉有沒有漏水<br>•洗手間沖水掣有否滲漏<br>資料來源：綜合驗樓專家</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p></body></html>