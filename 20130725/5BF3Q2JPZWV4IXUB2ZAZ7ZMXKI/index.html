<html><header><meta charset="utf-8"><title>隔牆有耳：陳太班底　政改方案8月出爐 - 李八方</title></header><body><h1>隔牆有耳：<br>陳太班底　政改方案8月出爐 - 李八方</h1><p>狼振英唔知係咪等緊阿爺指示，死拖爛拖唔肯做政改諮詢，反而民間方案就逐一出爐。八方聽聞，由前政務司司長陳方安生牽頭成立嘅「香港2020」，最快8月底就會有建議方案出爐，方案會比較多細節，唔似普選聯集中講大原則。<br>早前普選聯方案一出，即刻被左派攻擊唔合符《基本法》同人大常委《決定》，所以陳太個方案都會針對呢點，詳列相關條文、法理做支持理據。<br>據知「香港2020」趕住出建議方案，係諗住政府最快10月立法會復會就會拋出諮詢方案，所以趕喺之前提出，畀公眾喺政府嘅方案出台前討論，真正諮詢時可搶佔一定輿論。</p><p>【動主播召喚 敢你就來】 <br>立即報名： http://anchor.nextmedia.com </p></body></html>