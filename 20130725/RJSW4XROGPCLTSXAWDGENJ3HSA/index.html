<html><header><meta charset="utf-8"><title>寸Cool魔一集戰三嬌馬神嫂：睇見毛管戙</title></header><body><h1>寸Cool魔一集戰三嬌<br>馬神嫂：睇見毛管戙</h1><p>無綫重頭劇《衝上雲霄II》收視好，劇中多場火辣性感戲也有功勞，前晚一集有三女連環性感挑逗Chilam，及馬國明與拋胸林芊妤（Coffee）的調笑戲，帶來收視平均29點（約186萬觀眾），最高31點（約199萬觀眾），無綫未接投訴，而通訊事務管理局則收到14宗投訴，指含不雅內容，不適合兒童觀看。馬德鐘（馬神）太太張筱蘭暗寸無綫灑鹽花，她在微博寸道：「這樣艷色無邊的劇情，不但令觀眾吃不消，做演員的另一半看見毛管也豎直！」</p><p>Chilam：冇底線
</p><p>談到火辣戲份，馬國明笑言很記得當日冒雨冒寒拍攝，有沒有留意Coffee好身材？他笑說：「全crew人都留意到！Coffee嗰日好辛苦，一停機就要着番衫。」馬明認為火辣場口無可厚非：「靚吖嘛！多啲noise，最緊要多人睇。」他亦不認同張筱蘭指灑鹽花：「只係裝飾啫，火辣戲係要突出Chilam角色嘅風流，咁嚴謹嘅劇唔使灑鹽花吸收視。」<br>被讚好艷福的Chilam亦在電話中笑說：「係劇情一部份，唔係劇嘅中心思想，仲有好多精采劇情，呢個都幾挑戰觀眾嘅底線，但我係演員冇乜底線，只尊重導演嘅要求。」對於有指太太袁詠儀谷肥他免女埋身，Chilam笑說：「多謝捧場喇，呢啲係一個角色或者一套劇受歡迎嘅附帶產品，我心甘命抵接受。」<br>採訪：丁寧</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p></body></html>