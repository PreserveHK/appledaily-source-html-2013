<html><header><meta charset="utf-8"><title>女神tea time：凱蒂生出新財路 - Fifi</title></header><body><h1>女神tea time：凱蒂生出新財路 - Fifi</h1><p>英國皇室有囍事，劍橋公爵夫人凱蒂順利誕下小王子嘅消息，被全球傳媒鋪天蓋地報道。<br>網上甚至見到有英國網站，教人點喺網上過濾有關資訊，相信係因為當地近來太多新聞，多到眼冤。<br>不過，就算上網用晒軟件，幫新聞隔渣，出到街想避開見到「Baby」呢隻字，真係難過登天。<br>事關當地已經當咗今個月係「凱蒂生B」節，各大零售商即時食住條水，推出各類唔同產品、推廣吸金。<br>根據Centre for Retail Research的數據顯示，估計7月及8月份，「凱蒂生B」事件將大大刺激英國零售金額達2.43億英磅，約29億港紙，比和黃（013）上年全年收入仲要多。<br>至於凱蒂生B後，用過、着過嘅產品，都一定成為搶手貨。<br>噚日凱蒂喺生咗個B之後，首次現身見民眾時，着咗一件藍色嘅polka dot dress，擺明向戴安娜皇妃致敬而備受注目。<br>條裙嘅設計師Jenny Packham當然會成為搶手貨，至於條裙嘅正貨或A貨，相信好快會於eBay上出現，又為唔少人打開一條財路。</p><p>Fifi<br>本欄逢周二、四刊出</p><p>【動主播召喚 敢你就來】 <br>立即報名： http://anchor.nextmedia.com </p></body></html>