<html><header><meta charset="utf-8"><title>庭院式設計　市區院舍冇得比</title></header><body><h1>庭院式設計　市區院舍冇得比</h1><p>【絕無僅有】<br>「自由呀呢度，如果外邊（市區院舍）可能得啲咁多地方畀你囉！」77歲的霞姨（圖）居於石仔嶺花園一安老院已九年，每早到院外大道晨運，閒時乘車到上水飲茶，每天在戶外運動是她的健康秘訣。她擔心一旦搬到市區院舍將不能適應。</p><p>建立睦鄰關係</p><p>電影《桃姐》中，擠逼的安老院舍令長者聞風喪膽，佔地約32萬平方呎的石仔嶺花園長者村自成一國，四周綠草如茵，屋前有露台，庭院式設計在港絕無僅有，不時見長者在營舍外乘涼，亦有為花園旁的盆栽澆水，連物理治療亦搬到戶外進行。<br>「唔開心都唔會住到咁耐啦！」霞姨坦言未曾到訪其他安老院，「聽家人講，啲地方好窄，呢度就落嚟行吓都易啲嘛！」其兒媳居於附近，每周親自帶來霞姨最愛的餸菜。<br>「村落」般的設計亦讓長者建立睦鄰關係，霞姨笑言常到鄰座攻打四方城，居於村內六年的劉家有伯伯，雖兩度中風，但75歲的他仍精神飽滿，不時到古洞一帶散步。<br>石仔嶺安老服務聯會主席黃中青憶述，回歸後，軍營最初出租予市民作住宅，惟反應欠佳；後來數家安老院營運者看中該處環境而遷入，政府索性將該處定位為長者村。他指在港已再難覓這種環境重建院舍，認為政府應予協助。<br>《蘋果》記者</p><p>【動主播召喚 敢你就來】 <br>立即報名： http://anchor.nextmedia.com </p></body></html>