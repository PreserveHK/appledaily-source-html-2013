<html><header><meta charset="utf-8"><title>Mandy收五億鑽飾即嫁</title></header><body><h1>Mandy收五億鑽飾即嫁</h1><p>名模Mandy Lieu昨日與有翻版關之琳之稱的Jocelyn Luko現身金鐘太古廣場，為中藝翡翠珠寶展行騷。Mandy身穿tube dress，佩戴達五億鑽飾出場，她笑言：「緊張，感覺好貴重，結婚都可以戴吓。」問到她會否有五億鑽飾即嫁，Mandy表示：「都係，自己都有收藏，最貴有六位數字，不過自己未有收藏玉器。」記者笑她叫緋聞男友金剛送贈，她表示：「仲講緊金剛，不嬲覺得佢OK，人又gentleman、細心，多緋聞證明佢係筍盤。」<br>近日再傳𡃁模飯局，Mandy表示：「我身邊多朋友請我食飯，唔係飯局，冇都好hurt，我同公司都冇收過呢啲電話，都開心人哋知我唔去呢啲飯局。」此外，Jocelyn對於好友Ana R.有傳年底與男友結婚，她表示：「十分開心，佢哋好甜蜜，自己會支持同祝福佢，希望佢搵到forever love嘅真命天子。」<br>採訪、攝影：譚倩宜</p></body></html>