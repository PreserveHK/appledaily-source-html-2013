<html><header><meta charset="utf-8"><title>隔牆有耳：陳維安勁　立會無紙化夠環保 - 李八方</title></header><body><h1>隔牆有耳：<br>陳維安勁　立會無紙化夠環保 - 李八方</h1><p>早前立法會秘書處宣佈咗，取消向旁聽會議嘅市民提供印刷本會議文件，噚日佢哋再下一城，決定由8月1日開始，每日發畀議員嘅剪報同埋擺喺立法會前廳同咖啡角嘅剪報，一律改為用電郵發放，唔再出印刷本嘞。其實秘書處喺今年1月底開始，已經透過電郵為議員提供每日剪報，今次索性一刀切取消埋印刷本。據知秘書長陳維安上任後，極力推動無紙化，不時就此徵詢議員意見，有議員縱使唔係百分百認同要一刀切，但都讚佢誠意可嘉，較為樂意去配合；唔知環境局局長黃錦星，係咪應該向陳維安請教一下政治上嘅游說技巧呢？</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p></body></html>