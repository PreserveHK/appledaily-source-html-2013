<html><header><meta charset="utf-8"><title>擲7,600萬買鑽石向太：粒石買平咗</title></header><body><h1>擲7,600萬買鑽石<br>向太：粒石買平咗</h1><p>全球最大、有75.36卡的完美水滴型鑽石，於上月28日在香港佳士得春季拍賣會以7,600萬港元成交，為這季創下第三個世界鑽石拍賣紀錄，大會公佈買家為亞洲私人收藏家，原來這位收藏家正是出名豪爽的向華強太太陳嵐，她直言「粒石買平咗」，並將鑽石命名為「中國之星」。<br>每年佳士得舉行的拍賣都吸引不少收藏家的目光，上月舉行的瑰麗珠寶及翡翠首飾拍賣會中，全球最大、75.36卡的完美水滴型鑽石是芸芸珠寶之中的焦點，成為不少買家的必爭之寶，最後創下第三個世界鑽石拍賣紀錄，以7,600萬港元成交，加上拍賣行佣金，向太共斥資8,611萬元。向太陳嵐向來喜歡收藏鑽石，她昨日在電話中直言很喜歡這顆完美水滴型鑽石：「見到就好鍾意，知道估價近億港幣，我就set咗個價畀自己，唔過8,000萬就買。」問她是否由老公向華強找數？向太謂：「當然，唔係邊個畀呀？」<br></p><p>命名「中國之星」</p><p>向太為鑽石命名為「中國之星」，她說：「我都係買咗先知有命名權，中國冇命名過好貴嘅鑽石，所以就叫做『中國之星』，又可以係公司個名，我身為中國人都覺得好光榮。」向太視鑽石為投資及收藏，但有人出好價錢不排除會轉讓，她謂：「呢粒石買平咗，鑽石有價目表，每卡幾錢都有根據，好似呢粒石，每卡至少18萬美金，𠵱家只係14萬8千美金，真係買平咗。」問到向太會私人收藏「中國之星」還是會作展覽？她表示：「諗吓先啦，等冇咁忙，可能會開間珠寶店呢。」<br>採訪：林妙萍</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>