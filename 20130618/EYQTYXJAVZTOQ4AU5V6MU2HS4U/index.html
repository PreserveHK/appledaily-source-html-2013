<html><header><meta charset="utf-8"><title>高海寧俾龍友埋身嚇親</title></header><body><h1>高海寧俾龍友埋身嚇親</h1><p>高海寧昨日以推廣女郎造型於新蒲崗拍攝無綫新劇《My盛Lady》，減去10磅的高Ling，吸引男士舉手機狂影，令她尷尬遮掩。劇組安排約廿名臨時演員扮龍友向高Ling高低角度狂影，又要她扮巨型唇膏，她說：「知道要咁樣打扮，所以減肥唔好有豬腩肉。」<br>高Ling直言被現場狂拍她的中年男士嚇倒：「離遠影都OK，但係走埋嚟就有少少嚇親。」徐子珊飾演高Ling家姐，高Ling身材搶晒鏡，子珊坦承：「佢後生好搏命我認輸，佢身材係焦點，佢嘅戲服我唔敢着。我哋套劇身材好嘅有高Ling，長腿又有（陳）敏之，我就sell平均。」<br>採訪：藍文浩<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>