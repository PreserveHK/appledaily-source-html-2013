<html><header><meta charset="utf-8"><title>SJ完騷返韓　新娘送機</title></header><body><h1>SJ完騷返韓　新娘送機</h1><p>韓國人氣組合Super Junior（SJ）和分支組合SJ-M兩位成員，前晚在亞博館舉行香港站尾場Super Show 5演唱會，有歌迷趁SJ唱《Marry U》時戴上頭紗爭住嫁，亦有歌迷完騷後以新娘子打扮撲去送機，認真出位。</p><p>賀厲旭生日
</p><p>SJ在前晚第二場港騷上繼續落力唱足三小時，演出比起頭場時更放，他們晒肌肉、反串扮女人、扮超級英雄人物都令歌迷尖叫，人氣王始源更加high爆，拎住水槍追着銀赫狂射。東海跳落台與歌迷握手，而銀赫與Henry用嘴分享百力滋時，面貼面幾乎咀嘴。<br></p><p>SJ唱出《Break Down》後發生小插曲，舞台燈光疑似出了問題，突然熄滅了兩分鐘。有歌迷則趁SJ唱《Marry U》時戴上頭紗，示意願意下嫁。<br>適逢本周五（21日）是厲旭的26歲生日，全場歌迷舉起寫有生日快樂的布條，並唱生日歌為他提早慶祝。銀赫即時配合交戲，跪在地上用手扮蛋糕，神童就將咪高峰扮蠟燭，大為感動的厲旭許願後作狀吹蠟燭，他說：「這是今年生日第一次慶祝，很開心可以在香港慶祝！」<br></p><p>留在場館瞓
</p><p>歌迷起哄叫厲旭做gwiyomi，他照做回禮，可愛模樣令歌迷興奮狂叫，不過當歌迷想睇圭賢的版本時，圭賢卻耍手擰頭。收到大堆長頸鹿公仔做禮物的厲旭，笑言再這樣下去會趕不到飛機，他說：「可以去你們家睡嗎？」全場歌迷即時叫好。安哥時，SJ指因為玩得太開心已錯過了返韓的航機，笑言要在場館睡，之後他們全部躺在舞台上，又和歌咪大合照，謝幕時更眼濕濕飛吻。<br></p><p>完騷後，SJ大約在凌晨12時20分現身機場返韓，守候多時的400名歌迷即時尖叫，有人踩爛用來墊高睇星的凳仔，亦有人以新娘look打扮送機。<br>SJ向歌迷揮手後快閃入閘，歌迷為爭睹SJ最後一面而塞爆禁區外舉機狂影，並合唱生日歌再次預祝厲旭生日快樂。SJ-M成員周覓則留港，出席今日的簽書會。<br>採訪、攝影：梁婉霞、黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>