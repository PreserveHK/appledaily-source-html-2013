<html><header><meta charset="utf-8"><title>隔牆有耳：睫毛倒生　朱牧術後留傷痕 - 李八方</title></header><body><h1>隔牆有耳：<br>睫毛倒生　朱牧術後留傷痕 - 李八方</h1><p>佔中運動發起人之一嘅朱耀明牧師，早排疑因年紀大，左眼眼袋位肌肉鬆弛，搞到眼睫毛倒生，刺傷咗眼角膜。本來醫生一早勸佢盡快入院做手術，以免左眼繼續發炎同流眼水㗎，點知朱牧為咗搞好佔中嘅7.1街站，唔希望遊行期間變咗「獨眼龍」，不惜對醫生「抗命」，延至噚日至去做手術。<br>朱牧好友、喺7.1當日被警察無理拉走嘅商台節目主持人李慧玲，咁啱噚日喺金鐘巧遇啱啱做完手術嘅朱牧，根據李慧玲上載嘅facebook相片，朱牧左眼眼袋位雖然仍有明顯傷痕，但一臉輕鬆笑容，證明手術進行得相當成功，大家唔使擔心，八方亦祝朱牧早日康復。</p></body></html>