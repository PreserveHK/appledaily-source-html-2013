<html><header><meta charset="utf-8"><title>隔牆有耳：笑住走人　吳若蘭拒談遊行 - 李八方</title></header><body><h1>隔牆有耳：<br>笑住走人　吳若蘭拒談遊行 - 李八方</h1><p>早前被英國傳媒踢爆以月租72萬元，租住東半山司徒拔道傲璇（OPUS）三樓全層嘅駐港英國總領事吳若蘭，佢噚日喺新聞爆出後終於首次公開露面，出席總商會嘅活動，但佢會後唔回應點解自己要住得咁豪喎。<br>美國駐港總領事楊甦棣對於咁多香港人，冒雨去7.1大遊行都留下深刻印象，仲撐香港落實雙普選㖭；但吳若蘭對遊行封嘴，一味笑笑口話噚日嘅場合，唔係合適時間回應傳媒問題，之後三緘其口入𨋢走人。嚟咗香港一段時間嘅吳若蘭更港女上身，噚日一上到會場台上，即時攞部iPhone出嚟影相，係咪想證明曾到此一遊，兼趕住放上facebook share？</p></body></html>