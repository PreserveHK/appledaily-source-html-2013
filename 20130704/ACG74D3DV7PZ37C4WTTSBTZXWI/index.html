<html><header><meta charset="utf-8"><title>隔牆有耳：擴建無期　阿姐為粵劇發火 - 李八方</title></header><body><h1>隔牆有耳：<br>擴建無期　阿姐為粵劇發火 - 李八方</h1><p>立法會民政事務委員會早前開會，討論油麻地戲院第二期擴建工程，因為唔少黨派議員批評政府，唔應該因此將露宿者中心搬去垃圾站之上，所以否決將擴建項目提交財委會申請撥款，咁即係第二期工程開展無期。<br>估唔到此舉辣㷫身為八和會館主席嘅汪明荃，汪阿姐日前去信立法會，話第二期擴建對粵劇傳承刻不容緩，因為八和會館係油麻地戲院嘅場地夥伴，作為油麻地戲院最主要用家，汪阿姐覺得嗰度根本唔夠用，所以擴建係有實際需要。汪阿姐話呀，其實擴建同露宿者之家嘅安置問題，冇衝突吖，覺得如果政府有決心解決，一定搵到妥善處理方法㗎，暗批政府唔掂之時，希望議員多多支持。</p></body></html>