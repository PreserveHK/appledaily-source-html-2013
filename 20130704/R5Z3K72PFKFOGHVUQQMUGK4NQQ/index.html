<html><header><meta charset="utf-8"><title>田生前員工：炒人賠唔足</title></header><body><h1>田生前員工：炒人賠唔足</h1><p>【怨憤難平】<br>收購舊樓出晒位的田生集團（183）昨日澄清賣盤傳聞後，有田生前員工來個大反擊，盡數公司劣行，包括扣佣金、被裁賠唔足，最無奈是見工時開宗明義指，收購需時長，要聘用「有一定年資」、「做得穩定」的代理，今日卻以「收購呢行流動性較大」做裁員借口。<br>昨午記者收到田生前代理的whatsApp，詢問究竟是誰說「收購呢行流動性較大」，當他得悉是官方回應後，他氣憤地說：「當初見工嘅時候，明明講到，收購是一項需要長時間嘅工作，所以想搵啲有一定年資、可以做得穩定嘅員工，今日竟然話收購呢行流動性較大!」接着他無奈地苦笑兩聲。</p><p>扣佣金　賤招迫辭職</p><p>他又指，被裁前幾個月，公司單方面扣其佣金，由5%減至3%，「扣佣理由是，公司個『朵』響咗，你哋做嘢易咗。我心諗『朵』係響咗，但係臭嘅呢……」他越講越火滾，指不少同事被裁後都賠唔足，於是每個被裁的同事均尋求勞工處援助，「可想而知，佢（田生）對員工有幾好!」直至傍晚，他報料指有同事回公司出尾糧，終於賠足，「可能是經過多人往勞工處求助，公司識計條數。」<br>另一名田生前代理直言：「很多同事不齒公司的做法，這是如鐵一般的事實!」據悉，為了令代理知難而退，做法是取消其負責多年的重建項目，並調到他區重頭做起。<br>田生發言人接受本報查詢後未有正面回覆上述指摘，僅書面指一般樓宇買賣或與地產相關的行業均會受經濟周期改變影響，故一般公司亦會因市況改變而調整工作或進行變動。</p></body></html>