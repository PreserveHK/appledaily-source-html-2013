<html><header><meta charset="utf-8"><title>樂香園：國產Evian　藏「計時炸彈」 - 海迪</title></header><body><h1>樂香園：國產Evian　藏「計時炸彈」 - 海迪</h1><p>自稱係「國產Evian」礦泉水嘅西藏5100（1115），最近又帶團去西藏當雄總部睇廠。公司上市已經兩年，聞說這類trip都唔係第一次搞，但芬佬對呢間公司，始終係缺乏興趣。你話喺個冰川度、把水入樽，然後就可以賣你8蚊（人仔．下同）一支？而且公司仲有一個「計時炸彈」，唔知會唔會爆，而揭曉的時限，正逐步逼近。<br>西藏水之所以在短時間內崛起兼上市，絕大部份原因是來自鐵道部嘅祝福，上市時有逾70%嘅收入，都是來自中鐵快運嘅合約。中鐵每年會向西藏5100買水，然後免費派畀火車乘客。雖然公司近年想力拓展機構客戶及零售渠道，來淡化中鐵的影響，但呢個大客仔舊年仍佔公司總收入47%。中鐵快運嘅合約，今年底就正式到期；而西藏水當年簽下合約時，鐵道部部長是今日身陷囹圄嘅劉志軍。鐵道部經過一輪整頓後，你估仲會唔會再咁大使、繼續買「國產Evian」來派？<br>西藏水由2011年底起，應收賬倍升至逾3.56億元，當時說是溫州高鐵炒車一事，令鐵道部疲於奔命，遲咗找數。但到2012年底，應收賬仍高企在3.4億元，但同期來自中鐵嘅收入，其實是跌了18%。風險在何處，不說自明。<br><br>海迪</p></body></html>