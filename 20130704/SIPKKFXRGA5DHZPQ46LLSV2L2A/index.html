<html><header><meta charset="utf-8"><title>體壇拾趣：
快艇擸公鹿射手</title></header><body><h1>體壇拾趣：<br>
快艇擸公鹿射手</h1><p>快艇落實搵到前塞爾特人教練李華士執教，明星控衞基斯保羅亦續約留隊，上下都希望擴軍衝擊首個NBA總冠軍；據報快艇將與太陽同埋公鹿進行交易，快艇主要送控衞比迪索同前鋒卡朗畢拿去太陽，換來公鹿射手列迪克（前）同太陽前鋒J杜尼，列迪克之後更獲快艇提供4年2,700萬美元合約；快艇今季季後賽出局，同冇3分穩定射手有關，今次搵到列迪克，睇嚟攻力更加平均。</p></body></html>