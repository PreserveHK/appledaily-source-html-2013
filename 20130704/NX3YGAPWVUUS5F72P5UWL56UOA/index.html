<html><header><meta charset="utf-8"><title>撇老公睇火辣騷周汶錡遭裸男挑逗</title></header><body><h1>撇老公睇火辣騷<br>周汶錡遭裸男挑逗</h1><p>周汶錡（Kathy）、琦琦、汪詩詩及歐陽妙芝等已婚之人日前齊齊撇下另一半，到澳門新濠天地搞敍舊派對，更欣賞性感的「Taboo色惑」歌舞騷，已為人妻的Kathy鬼馬地模仿性感dancer露長腿舞姿，不避忌與赤裸舞男拍面貼面合照。當晚撇低法籍老公Julien的Kathy，笑言最愛看火辣性感部份，在場更被劇中舞男挑逗：「好欣賞賣命嘅吞長劍表演，自己都想試吓吞劍，希望有機會喺籌款慈善show上派用場，男表演者手臂強而有力，最好老公做男主角。」<br></p><p>詩詩爆子丹保守</p><p>詩詩則與妹妹圓圓、表妹Jessica及父母五人行，問到她有否問准「宇宙最強」夫婿甄子丹才來看騷？她笑言：「爸爸睇騷時被性感dancer嘅火辣挑逗動作嚇倒，老公係個比較保守嘅人，如果佢睇性感騷被dancer突襲，可能自然反應會葉問上身，哈哈！」11月披婚紗的圓圓則對劇中「芭比」新娘一幕有感覺，大讚性感舞者Michelle Davis的調皮性感：「好浪漫性感，結婚係開心事，當然希望可以同家人、朋友分享。」<br>撰文：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>