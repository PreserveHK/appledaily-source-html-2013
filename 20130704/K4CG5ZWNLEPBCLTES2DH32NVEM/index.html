<html><header><meta charset="utf-8"><title>一中一台：吳佩慈湯碗胸襲巴黎</title></header><body><h1>一中一台：吳佩慈湯碗胸襲巴黎</h1><p>【巴黎直擊】台灣藝人吳佩慈與內地女星張靜初相繼現身巴黎高訂時裝周，吳佩慈在香港時間昨日凌晨出席意大利珠寶名牌Bulgari舉行的Diva系列珠寶展，新任代言人、法國前第一夫人布魯妮（Carla Bruni）亦到場，她和友人坐在花園外輕鬆聊天。同場還有荷李活型男畢列谷巴（Bradley Cooper）、美娜祖華維茲（Milla Jovovich）等，吳佩慈性感谷胸捧場，穿上來自俄國設計師Ulyana Sergeenko晚裝，之前范冰冰、張雨綺曾在康城穿過相似款式。</p><p>張靜初晒巨頭</p><p>吳佩慈直認是性感極限，不停用手掩胸說：「最大尺度喇，最多咁樣，no more！」巴黎大減價，她表示趕回台灣而沒時間shopping，近期也沒接戲：「因為我養咗10幾年嘅狗生cancer，我想多啲陪佢，減少出trip。」吳佩慈又強調沒拍拖，問她可是要求高？她直認不諱：「肯定！唔會低，大S話她老公有個老友當我女神，想介紹我識，我話唔好介紹畀我，肯定唔得。」<br>此外，張靜初、法國國寶級女星嘉芙蓮丹露（Catherine Deneuve）、名模秦舒培等，前晚出席了Armani Privé時裝騷，包了巨型頭套的張靜初甚為搶鏡，她說：「來三、四天，主要是休息一下，也有shopping，爭取時間去呀！」<br>採訪：林妙萍<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>