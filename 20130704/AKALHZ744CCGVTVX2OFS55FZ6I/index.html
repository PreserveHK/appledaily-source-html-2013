<html><header><meta charset="utf-8"><title>中環在線：蘋果急call　YSL前舵手回巢 - 李華華</title></header><body><h1>中環在線：<br>蘋果急call　YSL前舵手回巢 - 李華華</h1><p>時裝大品牌Nina Ricci、Lanvin同YSL前CEO丹尼弗（Paul Deneve）去到蘋果公司，可以有乜新衝擊？蘋果迷應該有所期待。<br>蘋果請來丹尼弗以副總裁身份負責特別任務，直接向蘋果CEO庫克滙報。丹尼弗咁多年喺時裝大品牌工作，最叻應該係以超高價賣產品，換轉係蘋果產品，唔知佢會點賣？<br>咪以為時裝同蘋果嘅科技產品風馬牛不相及，實情係，丹尼弗喺史丹福大學碩士畢業，1990至1997年曾經係蘋果歐洲銷售及營銷經理，算係回巢。<br>至於有乜特別任務？外界估計，最近成日傳蘋果推「iWatch」，請丹尼弗可能就係搞呢個項目。</p></body></html>