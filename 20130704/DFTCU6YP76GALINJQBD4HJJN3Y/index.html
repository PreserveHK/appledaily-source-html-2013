<html><header><meta charset="utf-8"><title>電視撈飯：俾無綫用到盡萬能鍾出鏡多過小生</title></header><body><h1>電視撈飯：俾無綫用到盡<br>萬能鍾出鏡多過小生</h1><p>體育主持鍾志光呢期真係俾無綫用到盡，大家無論睇《洲際國家盃》、《世青盃》、《2013香港國際龍舟邀請賽》、《群雄論戰》、《好心作怪》、《超級無敵獎門人終極篇》、《今日VIP》，觀眾都可以見到鍾仔嘅出現，唔怪得之被封為「萬能鍾」啦！<br>尤其上月23號凌晨佢講完世青盃場波，朝早去報道龍舟賽，夜晚再返無綫做《群雄論戰》，然後通頂講洲際盃分組賽，難怪網友都話幾乎由朝到晚見到佢，一個人做四個人嘅嘢，出鏡率仲高過一線小生，擔心佢身體負荷唔嚟，叫無綫頒個勤工獎畀佢。</p><p>「有錢搵唔辛苦 」
</p><p>萬能鍾完全冇抱怨，佢噚日接受電話訪問話：「呢個係我工作，自己主要做體育節目，足球唔係一連十幾晚通宵，人有幾何做到一份自己鍾意嘅工，我係球迷，唔返工都睇波，寓工作於娛樂，我覺得冇問題，very good！」不過，鍾仔都承認最辛苦係龍舟嗰日，但都唔係佢最長工時，鍾仔話：「記得有年三套劇一齊開，連續三十個鐘斷續瞓咗一、兩次，每次一、兩個鐘。」<br>對於網友都擔心佢體力問題，鍾仔笑說：「聽我講嘢都好有中氣呀，其實唔辛苦，因為有錢搵，工作量多勞多得，人生有幾何做到有興趣嘅嘢又維到生，好感恩！」<br>版主：陳基征</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>