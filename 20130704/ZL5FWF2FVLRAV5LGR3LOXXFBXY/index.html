<html><header><meta charset="utf-8"><title>關仁隱事：「豬豬」戲屎扮阿姐 - 關仁</title></header><body><h1>關仁隱事：「豬豬」戲屎扮阿姐 - 關仁</h1><p>「豬豬」喺大婆台浮沉十年，成績一般，皆因佢啲戲屎到爆，直至做咗嗰個飛鳳角色至開始俾人睇得上眼，講真，唔係佢演得特別好，只係角色夠出位啫！上位前豬豬都會扮吓謙卑，但家陣唔同晒，做完飛鳳令佢有機會擔正，拍住「靚車」做女主角，人前就同靚車扮老友，背後就同人爭戲份，仲嘈到去監製度。豬豬度期出去做嘢梗扮晒阿姐，講真佢有排都未到阿姐級，演技差唔認又唔努力改進，做到一線企唔穩，一樣可以跌番落嚟。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>