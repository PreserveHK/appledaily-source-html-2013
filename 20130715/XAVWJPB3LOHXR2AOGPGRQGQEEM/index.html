<html><header><meta charset="utf-8"><title>推銷遊戲　有人一晚收七次　WhatsApp凌晨凶鈴　狙擊大量用家</title></header><body><h1>推銷遊戲　有人一晚收七次　<br>WhatsApp凌晨凶鈴　狙擊大量用家</h1><p>【本報訊】昨日有大量WhatsApp用戶於凌晨、清晨時分收到一個由內地電話號碼開設的群組，透過WhatsApp推銷遊戲產品，不少訊息更在清晨4、5時發出，甚至有WhatsApp用戶一晚收到七個相同訊息，被「凶鈴」吵醒，質疑廣告商非法取得電話號碼推銷產品，要求通訊事務管理局及WhatsApp跟進事件。<br>記者：譚靜雯</p><p>「你收到一個遊戲邀請」的群組訊息，昨晚透過WhatsApp短訊推銷遊戲產品，不少港人「中招」。該群組管理員的電話號碼開首為「86」，即來自內地，訊息內容介紹一個叫《無雙天下》的遊戲，用戶可下載並獲取禮物。<br>大批WhatsApp用戶昨於討論區、facebook聲討廣告商，指摘他們瘋狂滋擾用戶，「我喺凌晨收到兩次，兩次都嘈醒咗」、「我昨晚到現在收到七個，想封鎖都唔得」。另有網民表示，就算即時刪除該群組，同一個廣告商就利用另一個號碼發訊息，擾人清夢。</p><p>來自內地  難追查攔截
</p><p>專門對抗推銷電話的hkjunkcall.com的facebook網頁，昨有近300人表示「中招」，管理員胡文翰認為今次事件嚴重，「今次迴響好大，好多市民以前都曾收過WhatsApp廣告，但今次喺好多人收到，估計佢哋應該有技術可以不停加人名去通訊錄，再不停咁傳送呢啲訊息，希望達到宣傳效果」。<br>群組管理員的電話來自內地，港人難以追查和攔截，「發訊息嘅人用唔同號碼，冇辦法攔截，幾有理由推斷每個號碼只喺用一次，今次blacklist咗佢，下次佢用第二個號碼做推銷，一定要由WhatsApp嗰邊去做」。他建議用家如感到受滋擾，可通知WhatsApp，「叫佢哋做攔截，或者令系統更加完善」。<br>WhatsApp昨沒回覆本報，而該發出短訊的電話昨已關機。通訊事務管理局辦公室的網頁顯示，流動通訊應用程式如「WhatsApp」、「Viber」等，受《非應邀電子訊息條例》規管。發言人回應，市民若收到由應用程式發出的推銷訊息，可向管理局投訴及舉報，管理局收到有關投訴後會跟進。<br>立法會資訊科技界議員莫乃光質疑，政府難以監管WhatsApp等手機程式的廣告推銷，「話就話受規管，但冇實際做過任何一宗調查或跟進，似乎通訊局好似企咗喺到」。</p><p><br>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 <br></p></body></html>