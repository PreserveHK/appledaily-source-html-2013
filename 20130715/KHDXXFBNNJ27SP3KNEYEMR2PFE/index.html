<html><header><meta charset="utf-8"><title>隔牆有耳：自由黨　Logo惡搞冇人識 - 李八方</title></header><body><h1>隔牆有耳：<br>自由黨　Logo惡搞冇人識 - 李八方</h1><p>為咗配合西環嘅笛子起舞，自由黨近排發起「做乜霸佔中環？」嘅運動，叫大家佔領政府總部、特首辦、同狼英本人。民主黨羅健熙（Monkey）將自由黨個黨徽同佔領中環嘅標誌crossover，變咗隻和平鴿企咗喺自由黨個黨徽上面。不過，呢個「惡搞黨徽」一出，冇人認得自由黨個logo，仲有人以為Monkey惡搞渣打銀行個logo㖭，Monkey大嘆，「看來我太高估自由黨LOGO」，所以佢決定將成個惡搞過程，畫公仔畫出腸。自由黨兩年前重金禮聘著名設計師陳幼堅同盧永強重新設計黨徽，好可惜到今日都冇乜嘢人認得。</p></body></html>