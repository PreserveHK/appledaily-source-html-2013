<html><header><meta charset="utf-8"><title>隔牆有耳：狼英戲仿居禮夫人名句 - 李八方</title></header><body><h1>隔牆有耳：<br>狼英戲仿居禮夫人名句 - 李八方</h1><p>又到放榜，又係一大輪「成績非一切」安慰說話出沒嘅季節。喺呢個時候，狼振英當然係不忘抽水。佢噚日喺自己嘅網誌話「行行出狀元」，又引述科學家居禮夫人嘅名言，「We must have perseverance and above all confidence in ourselves. We must believe that we are gifted for something, and that this thing, at whatever cost, must be attained」，狼英話：「簡單來說，就是天生我材必有用，最重要是堅持和有自信。」<br>有網民話，「天生我材必有用」係李白《將進酒》嘅名句，狼英用李白嘅作品去繙譯居禮夫人嘅名句，屬於戲仿定係惡搞先？狼英喺網誌話，成績未如理想嘅同學，千萬不要氣餒，換條跑道，一樣可以實現理想。查實呢句對狼英都好啱用，佢民望未如理想，港人都希望佢換個工作崗位，一樣可以實現理想。</p></body></html>