<html><header><meta charset="utf-8"><title>樂仔宣傳No Show阿澤笑劉安琪做代表</title></header><body><h1>樂仔宣傳No Show<br>阿澤笑劉安琪做代表</h1><p>有傳余文樂不滿電影公司借緋聞宣傳新片《飛虎出征》，杜汶澤、樂仔緋聞女劉安琪、邵音音及彭浩翔等前晚在旺角朗豪坊戲院謝票，缺席的樂仔在微博貼上與黑人（陳建州）的打波相，原來他為橫洲工業出外比賽。<br>前晚獨擔大旗的阿澤，見到海報上的自己便沾沾自喜說：「睇嚟幾『大兜』，原本仲大，執細咗，仲要係睡眠狀態，唔係仲勁！」他自誇有個人長處，所以留得住老婆田蕊妮，彭浩翔亦戲稱他是「巨龍」。問到對票房可有信心？阿澤說：「只會蝕死老闆，關我哋鬼事！今晚余文樂冇嚟，不過有代表。」他指着劉安琪說：「部戲唔使搵佢宣傳，寰亞（電影公司）係上市公司，點會搞佢吖！」劉安琪表示沒有樂仔的聯絡方法，傳緋聞覺奇怪。<br>之後眾人入戲院謝票，阿澤機關槍式勁講粗口，令現場觀眾high爆。現場有一位來自深圳的觀眾專程來捧場，阿澤以半鹹淡普通話說：「大陸來最聰明，大陸沒有這些電影看，好X爆㗎！如果剪咗，好多就冇X晒！」</p><p>另外，樂仔日前受訪時直言嫖妓不像想像般過癮，對於被取笑離不開張志明的影子，他笑說：「見到彭浩翔就不其然扮張志明，嫖妓過程中感覺對唔住春嬌，好內疚呀！」<br>採訪、攝影：藍文浩</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>