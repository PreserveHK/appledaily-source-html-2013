<html><header><meta charset="utf-8"><title>柏林擺檔兩小時賺兩千元</title></header><body><h1>柏林擺檔兩小時賺兩千元</h1><p>【各地經歷】<br>遊走不同國家及城市「唱遊」，除了可賺旅費，站在街頭半天，也是觀察人生百態的最佳時機。「澳洲人好悠閒，會坐下來聽，好多人留到最後，只為稱讚你唱得好好。德國人比較匆忙，但就好慷慨，除咗買唱片，一般都好主動打賞，喺柏林，試過唱咗兩個鐘，就有2,000幾蚊收入，相當不俗」。<br>音樂，是不分種族的共同語言。在歐洲，不少人以街頭唱歌為業，穿州過省，但像黃劍文一類的亞洲面孔，則很罕有。</p><p>土耳其人好熱情</p><p>「在土耳其，賣唱嘅風氣唔及德國同法國等西歐國家，但土耳其人就好熱情，你一唱完歌，佢哋唔係打賞，而係搵你影相。對於我嚟講，有收入賺到旅費固然好，能夠認識唔同國家嘅人，都係有趣嘅體驗」。<br>在澳洲，他就試過獲邀唱情歌向女友求婚；而在柏林，他又遇過在紙巾寫下口訊，說要請他食雪糕的知音人。不過，最難忘則要數悉尼的除夕之夜，「本來想去睇跨年煙花表演，但因為人太多，搵唔到位，惟有變陣，喺歌劇院對面唱歌，點知唱咗兩、三首，就有幾百人圍觀，人人情緒高漲，幾百人一齊和唱，畢生難忘。」邊走邊唱，世界，可以越走越大。<br>《蘋果》記者</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>