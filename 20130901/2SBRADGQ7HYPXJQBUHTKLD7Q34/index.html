<html><header><meta charset="utf-8"><title>水深人多　變救生員少林寺</title></header><body><h1>水深人多　變救生員少林寺</h1><p>【金睛火眼】<br>維園舊泳池是泳客的冒險樂園，也是救生員的「少林寺」。救生員黎金泉（圖）20多歲「出道」就在維園救人，一做就逾30年，拿下了4次俗稱「星章」的優秀服務獎。他坦言維園泳池水深、人多，格外易生意外，高峯期1日落水3次，更要趕及在黃金兩分鐘內潛入深水救出溺水泳客，對救生員是一大挑戰。</p><p>青年愛深水鬥閉氣</p><p>3年後退休的黎金泉，過去30多年一直守在維園。他指出，相較其他泳池，維園的意外率一向較高，早年本港較少泳池，人流集中在維園，幾乎天天發生遇溺意外，「好難做，成日打鐘（喚救生員救援）㗎﹗」他笑言維園泳池是「少林寺」，做不停手，年輕人在這裏累積救人經驗後，去哪工作都不成問題。<br>黎說最記得04年時，數名年約14歲的男童不知危險潛入5米深水鬥「閉氣」，「佢初初話要玩跳水，勸喻後唔跳，話要試下潛水挑戰自己，我當時已心諗，佢頭先游水都麻麻地，點會潛到？就格外留意。」男童下潛後上浮一半已再下沉，多得黎一直留神，立刻入水救起並施心肺復蘇法，撿回男童一命。他指維園假日擠得水洩不通，救生員要金睛火眼。雖然救人為他帶來不少獎狀，但他最希望還是泳客提高安全意識，「冇人遇溺先係好事。」<br>《蘋果》記者</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>