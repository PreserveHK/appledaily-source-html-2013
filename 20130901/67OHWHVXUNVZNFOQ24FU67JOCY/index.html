<html><header><meta charset="utf-8"><title>透明牙箍　難取代傳統金屬線</title></header><body><h1>透明牙箍　難取代傳統金屬線</h1><p>【專家之言】<br>透明牙箍引入香港超過10年，近年因有名人代言而流行，其中兩大美國品牌隱適美（Invisalign）及3M較為人熟悉。今次涉及無牌行醫事件的透齒亮（Clear Braces）以「每日只需＄37」平價作招徠，近半年迅速冒起。</p><p>牙醫表示，透明牙箍不能完全取代傳統牙釘加金屬線，「唔係個個人都啱用，夾硬用個效果未必靚」。<br>香港牙醫學會副會長王志偉指，透明牙箍並非新技術，內地製造的成本低廉，「其實最主要係個software（軟件），做牙套出嚟，逐少逐少咁郁啲牙」。<br></p><p>須磨走0.5毫米琺瑯質
</p><p>用透明牙箍較美觀，也較傳統的箍牙技術少不適及痛楚，但卻非萬能，「唔能夠完全代替傳統箍牙，唔係人人都啱用，主流仲係傳統（牙釘加金屬線）嗰隻，但因為廣告效力大，好多人都要求用，不過牙醫想做得靚啲，最後都會用金屬線執手尾」。<br>使用透明牙箍矯齒，王說醫生多建議病人磨牙而非脫牙才戴上牙箍，「因為剝一隻牙有成7毫米，好遠，你要啲牙郁咁多唔係咁易，用透明牙箍直情戴唔到，磨牙易好多，每隻磨0.5毫米」。<br>王又指，牙齒最表面的琺瑯質約厚1毫米至1.5毫米，一般磨牙只磨0.25毫米至0.5毫米，「要留番足夠嘅琺瑯質，磨太多，露出象牙質會敏感、易蛀牙，琺瑯質冇咗唔會生番出嚟，磨三分一已經好盡」。<br>《蘋果》記者</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>