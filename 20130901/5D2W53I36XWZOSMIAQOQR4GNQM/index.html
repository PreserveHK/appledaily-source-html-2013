<html><header><meta charset="utf-8"><title>西甲大勢：皇馬早場[-1]穩 - 何西</title></header><body><h1>西甲大勢：皇馬早場[-1]穩 - 何西</h1><p>周日西甲，由傍晚睇到明日天矇光！6點場由皇家馬德里打頭陣，主場迎戰畢爾包，求穩陣可熱捧「讓球主客和」[-1]「主勝」（球賽編號：星期日10；now632台今日6:00pm直播）。凌晨3點，巴塞作客華倫，博主隊不敗，華倫受讓半/一，敲下盤。</p><p>皇家馬德里在今季西甲首兩戰全勝，不過同樣僅以一球小勝。經過該兩場勝仗熱身後，球隊的進攻可望更具效率。皇馬在上周中並沒比賽，加上本輪比賽後，將進行國際賽，今仗大可無後顧之憂地盡情搶攻。前線主力基斯坦奴朗拿度經過兩場聯賽也尚未開齋，入球意欲定必一場比一場旺盛。<br>畢爾包在今季西甲表現有驚喜，同樣開季兩戰全勝，但對手不過是實力平平的華拉度列與奧沙辛拿，面對皇馬這頂級球隊將見真章。<br>皇馬至今已取得跨季主場11連勝，期間每場比賽皆至少攻入兩球；近年在主場迎戰畢爾包全勝之餘，過去4季每次皆在巴拿比奴轟入對方至少4球。考慮到過去兩季西甲超早場，強隊出擊往往大炒對手，相信皇馬不會再煲「魚生粥」，淨勝畢爾包兩、三球不成問題。</p><p>華倫迎巴塞唔輸蝕
</p><p>周日西甲尾場，華倫西亞主場迎戰巴塞隆拿（球賽編號：星期日54；now632台明日3:00am直播）。巴塞在上周三西超盃次回合，首次派出美斯與尼馬同時正選上陣，不過效果只屬一般；美斯的大腿傷勢是否真的痊癒，教練馬天奴會否讓他踢足全場，亦成疑問。巴塞近年作客出戰華倫西亞的成績並不突出，最近3季皆在這球場踢成和局，博今仗華倫再次在地頭保不敗，受讓半/一，捧下盤。文：何西</p><p>肥佬黎有今日，全賴阿媽細個同佢講過乜？<br>即睇最新一集《亂噏24》，話唔定幫到你！ <br> http://bit.ly/appletalk24 </p></body></html>