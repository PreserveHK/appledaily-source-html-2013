<html><header><meta charset="utf-8"><title>中環在線：卓悅老闆扮伊健冧老婆 - 李華華</title></header><body><h1>中環在線：<br>卓悅老闆扮伊健冧老婆 - 李華華</h1><p>這個世代，男人錫老婆會發達唔係得個講字，道理好簡單，一個男人出嚟社會打拼，有頭家有擔帶，愛錫屋企同老婆仔女，機會都會多啲，至少啲老闆、上司、拍檔夠膽交啲嘢畀佢，浪子咁嘅款，除咗得個型字，應該唔會對事業有乜幫助。<br>論錫老婆錫到最出面嘅，卓悅（653）個老闆葉俊亨應該無得輸！華華老友勝曉嵐報料，話上個星期佢喺四季酒店設宴慶祝結婚25周年，但令場內觀眾叫喊嘅，係佢有心思到扮鄭伊健拍咗個「一生愛你一個」MTV。<br>葉總戴住伊健式假髮，仲向老婆立下愛的宣言「你要嘅，我都畀到你！」同佢一齊打併江山嘅葉太，無法子唔冧爆。<br>卓悅股價今年升了72%，葉老闆身家增加13億元，錫老婆會發達，是真的。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>