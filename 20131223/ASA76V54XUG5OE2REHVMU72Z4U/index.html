<html><header><meta charset="utf-8"><title>莫雷拉停賽　潘頓做番皇者</title></header><body><h1>莫雷拉停賽　潘頓做番皇者</h1><p>【本報訊】騎師莫雷拉來港策騎兩個月，已對整個本港馬圈帶來衝擊，13屆冠軍韋達支持度大減，另外潘頓陣上多次被莫雷拉座騎擊敗，手風亦轉弱；不過莫雷拉由周四夜戰起停賽三日，潘頓肯定趁機反攻，其中「皇者拍擋」是他的頭馬希望。記者：文傑</p><p>雖然潘頓目前累積45場頭馬在騎師龍虎榜領導群雄，以19場拋離次席的安國倫，跟韋達及莫雷拉則有21場之距，但前者坦言仍未能掉以輕心，他說：「我認為安國倫、韋達和莫雷拉三人都甚具威脅，現在我最需要是開拓更多支持網絡，尤其是要找尋具潛質的新馬，將會有助我爭取更多頭馬機會，令我的前領地位更穩固。」</p><p>潘頓今戰一早卜定八匹座騎，當中「皇者拍擋」剛戰後上僅敗跑第二，賽後更見潘頓向練者方嘉柏解畫，此番人馬捲土重來再跑1650米，有望收復前失。方廐「皇者拍擋」近仗演出越來越接近，前仗在谷草1650米後上跑第四，上場在同程締造1分39秒75秒，末段更快達22秒92，可惜仍以四分三馬位不敵「首飾孖寶」屈居第二，賽後返沙圈潘頓更被方嘉柏捉住問長問短，不停向練者解畫，周四晚此駒原庄配搭再跑同程，潘頓分析說：「『皇者拍擋』性能應是長優於短，今季成熟進步，正是大展所長好機會，上仗走勢甚佳，只可惜被『首飾孖寶』一早走甩才力追不及，今次再爭同程，希望可以抽得好擋，有利留放取位，為馬主交回一場頭馬。」</p><p>此外，潘頓周四將首次與吳定強作本季合作，攜手以「聖驛善」出擊，他表示此駒季內兩戰谷草1000米獲一冠一亞，明顯路有專長，今次再跑同程，雖再遇上剛曾擊敗牠的「奧妙繽紛」，但兩駒磅位差距，已由上場之四磅拉近至一磅，以此估計「聖驛善」有望反先，希望今次可以收復前失，日後與吳定強可加強合作。」</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24 </p><p>騎牛都熱　雷神超買追捧冇So</p><p>莫雷拉旋風式襲港，於上陣短短13個賽日，次次有馬贏，共勝出24W，即平均每個賽日贏接近兩W，迅速竄紅。但亦因為莫雷拉風頭蓋過潘頓、韋達關係，胯下座騎已逐漸出現超買情況。以剛戰騎10場為例，「威祥」、「輕彈錢笑」皆成為大熱，而餘下八駒，除「電訊太子」、「君悅灣」及「表參道」限於實力冇叫座力外，其他座騎皆不足10倍。可惜全日僅贏一匹「無敵劍俠」，只得3.2倍W，捧場客可謂得不償失，情況亦與韋達全盛時相似，騎牛都熱，但若只贏一兩匹熱W，長捧肯定輸錢。</p><p>總結莫雷拉在港上陣114次，若以10元一注長捧W計，本錢需$1,140，勝出24W實收$1,216.5，只有76.5元微利。反而騎師王投注莫雷拉卻有機會贏錢，事關莫雷拉現階段鬥志如虹，雖然近期受到圍攻，每日未必可贏三至四W，但勝在冇W亦有P，如剛戰雖只贏一W，但有四亞成績交出，依然夠分成為騎師王。</p></body></html>