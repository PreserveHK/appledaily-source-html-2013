<html><header><meta charset="utf-8"><title>三星唱好大芒手機潮　料未來兩年趨勢不變</title></header><body><h1>三星唱好大芒手機潮　<br>料未來兩年趨勢不變</h1><p>【公司訪問】<br><br>「我哋唔係follow或者狙擊，喺香港我哋已經係market leader。」近年三星不斷創新緊貼市場，超越蘋果iPhone，三星電子香港市務總裁周文榮說，致勝之道是產品思路清晰，「睇唔到未來一、兩年大芒同筆嘅trend會變。」　<br>記者：何凱兒</p><p>三星香港「一哥」周文榮說，根據上季全球出貨量，三星佔約三成，由2012年開始，三星已經是手機一哥，「2011年S2用咗半年賣出1,000萬部，2012年S3用咗100日，2013年S4用咗50日，受歡迎程度係double。」<br>三星手機冠軍寶座穩如泰山，但他強調不會為做而做，每個產品的誕生，取決於市場調查的結果。<br>「好似Note One嘅大芒同筆，出嗰陣有人質疑點解行番轉頭，而Note能夠大賣，其中一個原因係女士嘅手袋無限大，我哋提供咗好大嘅size range畀人揀，就等於度身訂做咁……產品嘅knowledge唔係最重要，最重要係knowhow，令客人十年之後仲鍾意自己！」<br>今年上半年的S4及下半年的Note 3，是三星今年的旗艦產品，而中間共推出了10款低、中端產品，還成功開發可換鏡頭的Android相機；「睇唔到未來一、兩年大芒同筆嘅trend會改變……」</p><p>攻港成功　再殺入內地</p><p>周文榮是土生土長香港人，加入三星之前，曾在內地駐紮過五年，「喺上海管成個中國嘅marketing，好好嘅經驗知道點樣中港融合」，協助三星融入龐大的中國消費市場，也是他份內事。「香港係彈丸之地，但亦係benchmark市場，非中國品牌一定要喺香港成功先至入到中國！」<br>他說，香港市場的銷售比例，55%是本地人，45%是遊客，遊客當中95%來自中國；是故三星並無怠慢，有針對中國消費市場的產品，例如某些型號的手號可支援雙卡雙號，而各地在顏色方面的口味，亦要掌握無誤，「可能一隻顏色喺韓國好受歡迎，但香港未必啱……」而金光燦爛的顏色，比較受內地人歡迎。 <br>除了穩固一哥地位，周文榮的另一重任是推行「Solve for Tomorrow」這個企業社會責任（CSR）項目，「過去兩年都有搞，但只係地區性，呢次係全港性，主題揀咗環保，希望建立同環保團體、NGO、市民之間嘅關係，教育下一代點樣去用科技解決環保問題，因為環保同高科技唔一定係對立嘅……」</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>