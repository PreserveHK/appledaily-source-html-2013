<html><header><meta charset="utf-8"><title>網事力場：甄珍暫忘婚變　趷籮報佳音</title></header><body><h1>網事力場：<br>甄珍暫忘婚變　趷籮報佳音</h1><p>【婚變傳聞】上月底喺台灣獲頒金馬獎終身成就獎嘅甄珍，冇幾耐就傳出同劉家昌離婚，話有小三介入，甄珍一度想開記者會，但取消之後就冇再回應件事。<br></p><p>腰患要用柺杖
</p><p>直到噚日冬至，甄珍喺微信蒲頭，向各方好友發冬至快樂短訊報佳音，仲鬼馬咁將自己嘅舊相key落條聖誕短片度，片中個公仔趷籮又擘一字馬，好鬼high，睇嚟甄珍心情已經好番啲。</p><p>守庫乘機問甄珍有關婚變嘅事，但對於有關小三、劉家昌冷落佢同囝囝子千、佢只分1億身家畀劉家昌等問題，佢全部都冇答。問到腰痛點樣？甄珍就話𠵱家要用柺杖，今日會再睇醫生，多謝大家關心。而囝囝子千前晚去咗灣仔會展睇陶喆演唱會，睇嚟兩母子暫時先將煩惱拋開。<br>場主：守庫</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>