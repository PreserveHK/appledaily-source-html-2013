<html><header><meta charset="utf-8"><title>中環在線——曹Sir：病完長命咗 - 李華華</title></header><body><h1>中環在線——<br>曹Sir：病完長命咗 - 李華華</h1><p>人稱曹Sir嘅曹仁超今年中證實患胃癌，入院切咗半個胃，至今康復進度理想，佢近日仲自爆大半年已經瘦咗30磅，脫離200磅肥佬行列，𠵱家只有170磅，血糖血壓「雙降」，又講笑咁話「塞翁失馬焉知非福，今次病一病，可能連命都長咗」。<br>2011年變身芬佬嘅曹Sir，今年五月喺身體檢查時驗出患胃癌，立刻安排入院切咗半個胃後，短時間休養後，7月初已經可以重出「缸湖」，近月更加開始活躍公開場合，但身形就明顯細咗幾個碼。<br>咪以為曹Sir暴瘦係因為無啖好食，佢其實係食多咗，因為得番半個胃吸收無咁好，「以前自己肥，汽水蛋糕呢啲自己鍾意食嘅，完全唔敢食，𠵱家就反而係隨便食，成個人都開心咗」。佢仲透露，醫生都好滿意佢嘅康復進度。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>