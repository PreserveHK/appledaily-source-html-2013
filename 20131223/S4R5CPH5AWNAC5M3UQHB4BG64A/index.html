<html><header><meta charset="utf-8"><title>相士話：讀書叻成就非凡</title></header><body><h1>相士話：讀書叻成就非凡</h1><p>霍啟剛昨日在微博上載兒子霍中曦的近照，這個霍家金叵羅眼仔睩睩，玄學家區仲德昨日在電話表示B仔將來讀書出色，他說：「BB屬蛇，農曆陰木出世，正官格，將來官名顯達，係全城之王，30幾歲就會有一官半職。佢亦得到父母同祖父嘅福蔭，讀書會好叻。」<br>至於面相，區仲德說：「佢額頭飽滿，光宗耀祖，額闊即好聰明，耳貼好孝順，人中深長健康。下巴肥嘟嘟，即先天福澤好，眼大做事比較心急，鼻翼有肉，將來財富不斷。眼肚深，重家庭好顧家。眉較弱，即係話佢將來太太唔會爭權，好賢淑。」至於名字，玄學家麥玲玲昨謂BB命中很需要太陽，她說：「佢個名有『日』字邊係好好，有日光嘅照耀，而且名字好響亮。」</p><p><br>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>