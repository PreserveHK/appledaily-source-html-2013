<html><header><meta charset="utf-8"><title>甘比細仔Pingu上身</title></header><body><h1>甘比細仔Pingu上身</h1><p>劉鑾雄（大劉）趁昨日冬至，與陳凱韻（甘比）及家人到至愛的飯堂灣仔福臨門食午飯，悠閒享受家庭樂。昨日下午約12時45分，大劉媽媽及妹妹劉玉珍率先現身，15分鐘後，大劉、甘比偕女兒秀樺乘坐「48」房車抵達，向來錫仔女錫到燶的大劉甫下車，即回頭等候秀樺，與平日下車即匆匆走入福臨門有天壤之別。甘比穿上金撞紅的Dolce &amp; Gabbana連身裙，孭着Hermès Birkin手袋，貴氣喜慶；秀樺則穿上bling bling粉紅長裙，甚有小公主feel。<br>眾人逗留逾一個半小時離開，細劉劉鑾鴻及劉玉珍扶劉媽媽上車。很少露面的大劉細仔Joseph Junior由甘比媽媽抱住，他穿上印有甘比最愛的Pingu企鵝公仔頭灰色衞衣，醒目的藍白色橫間襪仔，眼仔睩睩，與大劉同樣是平頭裝，見記者拍照也未有扭計，非常乖巧。飯後大劉陪母親離開，甘比與疑是劉玉珍女兒的少女非常老友，聊天時不時搭膊頭，明顯一家大細關係融洽。<br>採訪、攝影：林嘉慈</p><p><br>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>