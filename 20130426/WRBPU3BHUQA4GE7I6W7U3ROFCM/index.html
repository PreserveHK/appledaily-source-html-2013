<html><header><meta charset="utf-8"><title>鍾嘉欣水着寫真攻書展</title></header><body><h1>鍾嘉欣水着寫真攻書展</h1><p>鍾嘉欣與模特兒Jocelyn及姚書軼昨日在灣仔為珠寶展行騷，鍾嘉欣晒事業線，戴上價值三億三千萬元的翡翠觀音首飾，行騷時打頭陣兼壓軸，並為展覽剪綵，不論行頭與排場，都比戴着逾一億元翡翠珠寶的Jocelyn及姚書軼勁。</p><p>呻男友冇送首飾</p><p>鍾嘉欣表示在台慶戴過貴珠寶，但以這次行頭最貴，又重又怕跌，搞到她不停摸身上首飾，笑說：「身家大，好難孭。」她謂媽媽喜歡翡翠玉器，已留嫁妝給她：「留玉鈪、龍鳳鈪，我將來會留畀囡囡。我有隻玉鈪由細個戴到入行前，怕唔襯要除，好難除。」問緋聞男友伍允龍曾否送她首飾？她說：「冇喎。」<br>鍾嘉欣隨即轉話題，她謂前日從關島回港，在當地影寫真，準備在書展推出，膚色黑了兩度。問寫真中有否性感泳照？她表示相片與很多小朋友一同拍攝，最近多不愉快的新聞，希望藉寫真發放正能量：「有着比堅尼，但外面仲有好多件衫，唔係騷身材，唔同廣告，唔性感。」怕男友詐型？她說：「怕媽咪詐型多啲，佢反對大，唔鍾意我性感同拍親熱戲。」叫伍允龍買幾本寫真？她即舉起手中的咪高峯遮面：「唔識答，好熱，唔係尷尬，係多人先好熱。」寫真最性感是甚麼？她說：「係眼神，着泳衣得個頭凸出水面，想用眼神電人，但電唔到。」她謂打算捐出寫真酬勞，如銷情理想，想成立基金。<br>姚書軼知道翡翠叫價億元，表示若男友送是好事，問是否收到就即嫁？她說：「都好，睇佢對我好唔好。」她笑說自己要儲兩世錢才買到億元翡翠，有儲兩卡以上的鑽石，但知道現在三卡起才保值就感心灰。<br>採訪：盧妹</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>