<html><header><meta charset="utf-8"><title>趣趣地：朗尼掛獎牌晒命</title></header><body><h1>趣趣地：朗尼掛獎牌晒命</h1><p>曼聯肯定英超封王後，朗尼返屋企搵番4面英超冠軍獎牌出嚟，一次過掛晒上頸，仲放埋張相上facebook，留言話好想拎埋第5面。其實等多半個月，喺5月12號主場對史雲斯賽後，曼聯就會正式捧盃，到時佢就可以一次過掛住5個牌晒命。當然，最屈機都係傑斯，唔知佢會唔會一次過戴13塊英超獎牌出嚟呢！另外，今夏將投曼聯嘅韋費特沙夏大逆不道，竟自爆係阿仙奴球迷！</p></body></html>