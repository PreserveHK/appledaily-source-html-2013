<html><header><meta charset="utf-8"><title>家強保Beyond友情</title></header><body><h1>家強保Beyond友情</h1><p>黃家強將於6月4及5日在Star Hall舉行音樂會，昨日他在尖沙嘴出席記者會，並透露會唱多首Beyond歌曲，又寫了《好好》一曲紀念哥哥家駒。他強調音樂會是個人騷：「今次我開騷好隨緣，但Beyond可能隨唔到緣啦。我知道世榮有自己作品，一齊做又開心，唔一齊做又開心，總之大家有個心做，我一定撐佢。」<br>事後問家強會否覺得Beyond未能重組很可惜？他說：「一早可惜咗，如果一齊做會影響友情，我寧願keep住段友情，唔好為咗咁傷感情。」之後會否有Beyond演唱會？家強說：「呢個係死穴，三個人見面真係冇問題，大家好friend，唔一齊唔代表冇咗Beyond。」<br>採訪：李珮洳<br>攝影：黃偉雄</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>