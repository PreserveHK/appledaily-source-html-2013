<html><header><meta charset="utf-8"><title>基金經理　圓桌會議：<br>中環人看佔領中環 - 蔡東豪</title></header><body><h1>基金經理　圓桌會議：<br>中環人看佔領中環 - 蔡東豪</h1><p><strong> Tony：</strong> 講吓政治，大家點睇佔領中環？<br><strong> Eddie：</strong> 近日很多關於佔中負面講法，話中央會因此猜忌香港，唔會送咁多禮，做唔到人民幣離岸中心。I beg to differ，我認為，就是因為有佔領中環，才凸顯香港與上海、前海不同之處。<br><strong> Charles：</strong> 我本身理解這行動，但前海in a way是香港的back up，到時香港有問題，就轉到前海。金融界已有不少是大陸公司，好容易轉過去。<br><strong> Raymond：</strong> 香港的國際金融中心歸根究柢，有些優勢是前海不能取代到，所以內地的大款會選擇把資金泊在香港，而非前海。</p><p>民主進程要互動</p><p><strong> Eddie：</strong> 香港過去能成為轉口港，就係因為夠自由，北京當然想香港成為醉生夢死的經濟城市，但香港在中國史上最輝煌一頁，卻是孫中山，胡志明也有一段時間在香港，就因為是自由港，才會招來了這些人。<br><strong> Charles：</strong> 我較為保守。戴（耀廷）教授是我同屆的港大同學，好多人的出發點係好純正，我理解，但我哋唔可以將香港脫離中國，去睇民主進程，一定要同佢哋integrate，要互動。成件事對中國政治改革係有好處定壞處，北京的interpretation係點？<br><strong> Eddie：</strong> 你講的很有道理，可能五年前、十年前都OK，但到了今時今日，generational change，一句講晒，香港more than ready for direct democracy，是㩒不住的。<br><strong> Raymond：</strong> 也不是ready與否的問題，而是，若果你唔畀民主，啲人仲管唔管得掂。<br><strong> Tony：</strong> 我支持佔中，因為覺得再拖落去，負面影響會多過正面。<br><strong> Charles：</strong> 我覺得，你哋太從香港的角度去睇。一國兩制，不是單單對香港人講。其實也是同中國人講。<br><strong> Tony：</strong> Enough is enough，我等夠了。由198幾年講到2007年，再講到2017年，I have enough。<br><strong> Charles：</strong> 大家對民主有太多dream。我覺得，今次所有發達國家最後會再有一場足以引發戰爭的金融危機，之後大家會反思現有的政治制度，好像百多年前共產主義會萌芽一樣，我不知是甚麼？或者會出現一個另類民主制度。</p></body></html>