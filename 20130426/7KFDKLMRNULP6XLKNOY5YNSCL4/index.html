<html><header><meta charset="utf-8"><title>關仁隱事：「怪異」走數當冇嘢 - 關仁</title></header><body><h1>關仁隱事：「怪異」走數當冇嘢 - 關仁</h1><p>「怪異」一向貪小便宜，事實上佢唔只貪，為人仲好縮骨，話說早前佢旗下位藝人捲入咗單官司，佢就透過「朋友」幫手，搵相熟律師行搞。到人哋律師行出完律師信，搵怪異公司收數嘅時候，佢話已經轉咗畀第二間跟，仲想唔找條數。人哋梗係㷫啦，你轉律師行唔出聲已經唔啱行規，仲想走數。好心啦，幾萬蚊條數公司畀，又唔係要怪異自己上身，嬲到律師行嘅老闆諗住出信告佢咁滯，最後件事俾朋友知道，朋友自己找咗條數，仲搵埋怪異同律師行老闆出嚟食飯擺和頭酒，難得係怪異可以當冇事照出嚟食飯嘻嘻哈哈！<br>撰文：關仁</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>