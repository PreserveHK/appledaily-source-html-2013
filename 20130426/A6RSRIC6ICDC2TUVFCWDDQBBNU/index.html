<html><header><meta charset="utf-8"><title>體壇拾趣：<br>JR史密夫死都要媾女</title></header><body><h1>體壇拾趣：<br>JR史密夫死都要媾女</h1><p>紐約人後衞JR史密夫，拎完今季常規賽最佳第6人之後，人氣返晒嚟，網友即時搵番佢啲陳年笑料出嚟。JR史密夫一向言行出位，原來佢喺高中嗰時已經係咁；佢喺高中某一年校刊，留下世紀名言：「Get chicks or die trying.」意思即係直到死嗰日都要媾女！估唔到JR你咁細個就已經有咁嘅志願，真係與別不同，犀利！</p></body></html>