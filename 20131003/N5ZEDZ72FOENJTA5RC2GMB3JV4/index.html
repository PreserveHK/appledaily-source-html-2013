<html><header><meta charset="utf-8"><title>中環在線：九倉揀卒　由中學生開始 - 李華華</title></header><body><h1>中環在線：<br>九倉揀卒　由中學生開始 - 李華華</h1><p>上市公司越來越明白社會企業責任，唔係捐錢咁簡單，九倉（004）舊年開始就搞咗個「學校起動」職場體驗影子計劃，今年畀超過100名來自11間中學嘅學生，喺旗下15間公司做暑期工。<br>時下好多年輕人受到家長保護，好少需要主動搵暑期工做，其實有機會去大機構做暑期工，的確係一個好好嘅體驗。不過，現實始終係現實，如果佢哋真係想加入呢類機構工作，就要畀心機完成大學課程先得。<br>同系會德豐（020）常務董事黃光耀噚日出席計劃嘉許禮時被問到，有冇發現邊位中學生有潛質，佢話有，但都要等佢哋讀完大學，再睇佢哋會唔會考慮加入集團先至講。<br>財爺鬍鬚曾亦有到場，問咗同學仔幾句：「英文有冇進步？」「你今年讀中幾？」呀咁。</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>