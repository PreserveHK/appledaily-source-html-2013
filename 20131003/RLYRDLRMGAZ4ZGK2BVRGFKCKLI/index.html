<html><header><meta charset="utf-8"><title>翁靜晶追討邵氏被低調</title></header><body><h1>翁靜晶追討邵氏被低調</h1><p>翁靜晶昨日在大嶼山寶蓮寺為亡夫劉家良舉行離世百日齋宴，正式脫孝，劉師傅兒子劉永強、徒弟冼國林等出席。翁靜晶指明年2月13號會在寶福山上位，石碑雕上十八般兵器及洪拳口訣。翁靜晶之前為劉師傅向邵氏追討估計最少500萬分紅未獲回覆，日前她寸無綫被罰90萬太少，問到追討進展，她說：「冼國林話，佢哋話如果我可以呢段時間低調啲，佢哋考慮捐錢，我諗都係壟斷問題，唔好再搭口。」之後她叫冼上前講解：「黃家禧點講，係咪叫我唔好講咁多嘢畀錢？」<br>冼國林稱如要邵氏用捐錢方式問題不大，問到邵氏有否要他們收聲？翁靜晶說：「佢哋做緊上訴，如果收到善款，佢要我作任何讓步都會做，希望佢哋上訴得到好結果。」會否直接致電方逸華？翁說：「交晒畀國林搞，我手氣唔好，打極唔通。」她表示希望在師傅上位便搞妥。<br>採訪：溫敏芝<br>攝影：陳俊強</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>