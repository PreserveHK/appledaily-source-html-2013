<html><header><meta charset="utf-8"><title>中環在線：中電潘偉賢　示範「鋸大餅」 - 李華華</title></header><body><h1>中環在線：<br>中電潘偉賢　示範「鋸大餅」 - 李華華</h1><p>今時今日做企業總裁，肯定唔能夠墨守成規只係坐喺辦公室做嘢，而要多落前線了解員工嘅工作實況。剛於周一履新嘅中華電力新任總裁潘偉賢（Paul），首日上任就跳出office，親身前往中電嘅電力工程學院，同一班見習工程師同學徒交流，可見佢十分重視員工培訓同技術傳承。他仲即場做「阿Sir」，同做得自己個仔有餘嘅90後學徒，示範俗稱「鋸大餅」嘅電纜切割工作。<br>要切斷直徑80毫米嘅金屬電纜，其實相當吃力，Paul Sir出身見習工程師，早於1974年入職中電時，已經接受過相關訓練，當時仲連續鋸足一星期，接近40年後重操故業，估唔到佢仍然駕輕就熟。佢講笑咁話，「鋸大餅」不但係電力行業「基本功」，仲可以訓練意志，最適合鍛鍊年輕學徒咁話。</p><p>死過翻生的卓韻芝要同倪匡蔡瀾肥佬黎講人生大限？<br>毌需忌諱，《亂噏24》周一至周五預埋你： http://bit.ly/appletalk24 </p></body></html>