<html><header><meta charset="utf-8"><title>After School憶初戀好傷心</title></header><body><h1>After School憶初戀好傷心</h1><p>韓國女團After School（AS）日前來港，舉行首次歌迷聚會，並接受了本報訪問。幾位靚女大方談及初戀，其中成員UIE坦言每當憶起高中沒結果的初戀時，就倍感傷心。</p><p>拒為腿投保</p><p>After School的新歌叫《初戀》，她們對初戀的回憶又是如何呢？成員UIE說：「讀高中時發生，對象是同學，我演唱《初戀》都有想起這段沒有結果的戀情，很傷心啊！」其隊友伊英則在15歲時暗戀一個彈琴很叻的男孩，奈何怕醜沒有勇氣表白，她更即席學講廣東話「怕醜」，十分可愛。<br>AS出名腿靚，未知她們可有為此買保險？她們笑着擰頭，謙稱不覺得自己腿靚，Raina說：「不過媽媽曾經讚過我。」為了保持索爆身材，AS會在宿舍親自炮製美食帶往開工，當中Lizzy更被封為美女廚神，最叻煲雞湯和整西多士。<br>訪問期間，看見AS在吃桃哈多，UIE更主動請記者吃，難道她們見到朱古力和薯片等零食不用戒口？她們說：「不用，只要之後努力做運動就行了。」更反問記者香港哪裏的蛋撻好吃。<br></p><p>指港男怕醜</p><p>除了歌唱事業，珠妍、UIE等成員也有踩過界拍劇，珠妍表示恨拍浪漫愛情劇，UIE就想做打女。提到UIE最近忙拍攝綜藝節目《赤腳的朋友們》，她指之前跟男星金賢重和組合Super Junior的成員銀赫出國拍外景，經常因粉絲太多而難以拍攝。對於香港男仔的印象，Lizzy說：「比想像中怕醜呢！」<br>採訪：梁婉霞<br>攝影：陳慧安<br>鳴謝：G Music（HK）Ltd、L2 Entertainment HK</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>