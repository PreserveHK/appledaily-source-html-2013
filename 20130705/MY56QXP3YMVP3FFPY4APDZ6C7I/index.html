<html><header><meta charset="utf-8"><title>職場慧眼：新移民的困惑 - 張慧敏</title></header><body><h1>職場慧眼：新移民的困惑 - 張慧敏</h1><p>「我大中小學都是在大陸讀，讀的是省重點中學及大學，畢業14年移民來香港後，先知道是兩個世界，學歷不承認。想過在香港讀個認可學位，原來香港讀大學全是英文書。我靠自學考咗個MCSE（微軟認證系統工程師） 看中文書很快考晒6科拿到證書，但發覺英文書完全看唔掂，所以沒信心自己能否再讀香港的學位。如果畀咗4萬幾蚊，上咗幾堂先發現課本全都看唔明就慘了！即使我很想很想讀個本科or碩士，大學又會唔會收我呢？即使成功入學拿到認可學位，原來現在大學生人工可能比做洗碗及保安仲要低，洗碗都萬幾蚊，就唔讀好過了。所以現在迷茫中……」<br>香港回歸祖國才十多年，過去一直是英國殖民地，一向以英文為法定語言，這亦是國內人趨之若鶩來港生仔留低讀書的一大主要原因。你讀的不是山區小學而是重點大學，你不是三歲小朋友，來港之時保守估計最少三十有幾，難以置信你毫無準備，如此心安理得理所當然扮無知把責任推卸得一乾二淨？怎可能到埗之後才發現兩地教育制度資格完全不同？大學教學用英文？不過講到學歷不被承認，我可絕不認同！年中多少國內大學畢業生來港進修讀碩士博士？來港找工作而又成功的一樣大有其人。<br>今時今日英文不好又如何？識中文講國語才是主流，不管做的是甚麼工作一樣有利。你要是認定此生不可能學得識英文，為甚麼還要長嗟短嘆埋怨？難道未曾想過如何面對現實，想辦法發揮你有的長處及強項？<br>你有國內正規大學畢業，要找大學收你繼續讀，只要交得起學費我敢講一定有大學肯收。只不過請勿奢望對搵工會有幫助。我勸你還是趕快找工作吸收經驗再講吧！<br><br>張慧敏<br> http://www.facebook.com/HKcareerdoctor </p></body></html>