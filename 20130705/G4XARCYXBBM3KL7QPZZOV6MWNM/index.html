<html><header><meta charset="utf-8"><title>隔牆有耳：星閃閃　葉劉捧查太talk騷 - 李八方</title></header><body><h1>隔牆有耳：<br>星閃閃　葉劉捧查太talk騷 - 李八方</h1><p>香港大學係名人搖籃，唔少政商界猛人都係港大出品，所以上周六晚舉行嘅香港大學畢業同學會第37屆周年晚會就星光熠熠，前醫管局主席及前行會成員梁智鴻、前行會成員王䓪鳴、現任行會成員兼新民黨主席葉劉淑儀、信報財經月刊總編輯文灼非等都有出席。<br>據知當日呢班猛人閒話家常之時，難免都緬懷一下讀書時嘅那些年，唔少人專登為當晚嘅演講嘉賓而出席，諗住聽君一席話、勝讀十年書，邊個咁巴閉？就係金融發展局主席兼行會成員查史美倫嘞。當日查太嘅演講題目係佢強項：香港金融業的未來，怪唔得葉劉話好多人聽到津津有味，覺得當晚又食又拎滿載而歸。</p></body></html>