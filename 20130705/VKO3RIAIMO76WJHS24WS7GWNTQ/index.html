<html><header><meta charset="utf-8"><title>任葆琳慘變天殘腳繼續濕平</title></header><body><h1>任葆琳慘變天殘腳繼續濕平</h1><p>【銅鑼灣】曾幾何時鬥靚出身以索見稱、現年39歲被稱為「哈佛小甜甜」嘅任葆琳，早年每逢電影首映禮都逢請必到，不過近年養尊處優好少喺公眾場合見佢出現。女人一少見人就會開始放縱自己，唯一唔變嘅就係濕平，呢樣係女士嘅天性。</p><p>送Goodbye Kiss
</p><p>前日下晝6點鐘左右，見到暴脹咗成個圈嘅任葆琳隻身去到銅鑼灣，一身鬆身裙嘅佢依然難掩肥大嘅身材，不過最突出仲係佢隻右腳着住隻保護鞋行街，都話買嘢係女士生活不可少嘅一部份，所以佢行咗入Francfranc家品店，對啲擺設、屏風同啲廚房碗碟好有興趣，拖住腳傷都行咗成40分鐘，難得係佢仲行到健步如飛。</p><p>任葆琳買咗一大袋戰利品準備離開嘅時候，佢喺門口撞到個有小肚腩嘅相熟男性友人，該名男性友人同行似乎仲有一男一女助手。嗰位男士好有風度見到任葆琳腳傷攞住重嘢，即刻幫佢將袋戰利品交畀助手，中途任葆琳落樓梯嗰陣，位男士一直伸手想扶佢，但係佢就堅持自己行，真係厲害。<br>男友人一直送任葆琳返到部7人車，任葆琳嘅司機好醒目，即刻接手攞晒老闆嘅戰利品，臨走任葆琳向位小肚腩男士握手道謝之餘仲送上一個goodbye kiss。<br>採訪、攝影：梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>