<html><header><meta charset="utf-8"><title>隔牆有耳：12才俊　訪京30周年敍舊 - 李八方</title></header><body><h1>隔牆有耳：<br>12才俊　訪京30周年敍舊 - 李八方</h1><p>記性好嘅讀者，一定記得83年嘅5月，有12位香港「青年才俊團」成員，包括前兩局議員李鵬飛、民主黨創黨主席李柱銘，以及前終審法院首席法官李國能，飛咗去北京見當時嘅人大副委員長習仲勛、即係𠵱家國家主席習近平嘅老竇。今年係訪京團30周年紀念，當年出任團長嘅飛哥，今晚喺跑馬地山光道馬會搞咗場敍舊活動，除咗有成班團員如馬丁及張鑑泉太太到場，仲請埋鍾士元做特別嘉賓㖭呀。<br>飛哥同八方講，本來想喺5月搞㗎，但係因為大家太忙而押後到今晚，佢話才俊團對上一次團聚，已經喺03年嘅事，相信10年過後又聚頭，今晚又有大把話題傾咯。</p></body></html>