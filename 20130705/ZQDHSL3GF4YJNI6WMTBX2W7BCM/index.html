<html><header><meta charset="utf-8"><title>隔牆有耳：黃洋達　被當佔中設計師 - 李八方</title></header><body><h1>隔牆有耳：<br>黃洋達　被當佔中設計師 - 李八方</h1><p>佔領中環嘅新Logo，係漫畫家黃照達嘅出品，但由於「黃照達」呢三個字睇落好似熱血公民嘅「黃洋達」，令到唔少人搞錯咗，打電話畀黃洋達問佢佔中Logo背後有咩意思。黃洋達不勝其煩，噚日喺facebook公開呼籲，大家唔好再搞錯。<br>「請不要再PM（發私人訊息）問我，佔中Logo背後的設計理念，唔係我設計㗎……設計的是黃照達，不是黃洋達」。雖然兩個名好似樣，但跟開佔領中環發展嘅人，應該知道黃洋達多次狠批佔中，試問又點會幫佔中運動設計Logo呢？若然咁多人都唔知黃洋達唔認同佔中，係咪亦反映出，查實好少人睇過佢嘅網上節目或者佢有份嘅《熱血時報》呢？</p></body></html>