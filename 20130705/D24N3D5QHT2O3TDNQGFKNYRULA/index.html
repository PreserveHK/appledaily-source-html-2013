<html><header><meta charset="utf-8"><title>隔牆有耳：有積怨　CY拒祝賀《信報》 - 李八方</title></header><body><h1>隔牆有耳：<br>有積怨　CY拒祝賀《信報》 - 李八方</h1><p>《信報》前日舉行40周年報慶酒會，但竟然見唔到狼振英蹤影。明明《信報》上一次大型報慶酒會、即係35周年嗰時，前特首煲呔都有到㗎；狼英作為特區新話事人，唔通因為發過律師信畀《信報》，雙方有積怨而杯葛到場？八方問過《信報》，佢哋引述特首辦話狼振英唔得閒喎，唔知有乜嘢事咁忙呢？另一位有請冇到嘅，就係早前曾經出席田二少嫁女婚宴嘅中聯辦主任張曉明嘞，有《信報》中人話，過往都唔多覺得西環有正印捧場，相信宣傳文體部部長郝鐵川因為有喺《信報》寫文，日前先到場賀壽，佢話當日亮點反而落在較少喺公開場合亮相嘅外交部駐港特派員公署副特派員姜瑜身上喎。</p></body></html>