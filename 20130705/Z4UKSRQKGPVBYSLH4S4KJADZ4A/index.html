<html><header><meta charset="utf-8"><title>馮仁昭四圍超：六合彩女神　收黏液信嬲爆 - 馮仁昭</title></header><body><h1>馮仁昭四圍超：<br>六合彩女神　收黏液信嬲爆 - 馮仁昭</h1><p>月底先23歲嘅六合彩女神周嘉莉同港姐許亦妮呢排非常黑，分別俾人性騷擾，周嘉莉前日返大埔亞視拆粉絲信時，發現信封內有張白紙，紙上有乾咗嘅黃色黏液，佢前日扯火喺facebook話：「真的真的非常憤怒！今日在公司收到一封信，內容是十分嘔心，還有不明的東西，這是性騷擾的行為，亦嚇倒其他女同事，希望你尊重自己，亦尊重別人。」<br>周嘉莉除咗主持六合彩，查實佢仲係前年嘅落選亞姐，佢噚日提起黏液信件，喺電話度話：「我當時拆信好彩冇掂到污糟嘢嗰邊，身邊同事睇到都嚇親，咁啱公關收咗工，唔可以反映。我立即掉咗佢，又去勁洗手，我都嬲㗎，希望啲人咪再惡作劇，藝人都要尊重，所以寫fb呻。」<br></p><p>許亦妮自問冇得罪人</p><p>另外，許亦妮噚日亦喺微博自爆收到詆毀佢嘅私信，佢都貼咗張相出嚟洩憤，又留言話：「怎麼總有些陌生人喜歡這樣詛咒別人……這樣嚇人。」佢噚日喺電話度話：「我要公開出嚟，警戒吓呢啲人，我自問冇得罪人。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>