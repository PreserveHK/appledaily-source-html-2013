<html><header><meta charset="utf-8"><title>聞蔡太當奶奶汪圓圓新老公鬧笑話</title></header><body><h1>聞蔡太當奶奶<br>汪圓圓新老公鬧笑話</h1><p>在剛過去的周六舉行了億元婚禮、嫁入豪門的汪圓圓，婚宴後第二日已經「復出」工作，昨日她於銅鑼灣出席手袋品牌Samantha &amp; chouette的開幕活動，當了億元新抱待遇也不同，圓圓出場時獲大會安排了四名保安員隨行，大家稱她為蔡太，圓圓則一臉尷尬，顯得怕醜。<br>圓圓手袋上有一個K字的吊飾，司儀問她有何意思？她說：「呢個係我新老公（蔡加讚）個名。」眾人大笑，事後圓圓解釋：「係我新婚老公個名，new husband。」圓圓指暫時跟老爺奶奶同住，新居仍在裝修。問圓圓現時是否已有保鑣隨行，她指並未習慣，又指喜歡自己一個人，圓圓自言未慣大家稱她「蔡太」：「一聽到『蔡太』就諗起奶奶。」她更指婚宴後患了感冒，她說：「噚日瞓咗成日，未試過瞓得咁好，搞完婚宴之後成身都好痛。」同場的汪圓圓表妹Jessica指表姐的婚宴令她十分感動。<br></p><p>性感裝束度蜜月</p><p>圓圓月中至月底才會度蜜月，她說：「想去熱嘅地方，老公就辛苦啲，因為佢婚禮之後仲要跑馬拉松。」蜜月時會否準備定sexy比堅尼加快造人腳步？圓圓說：「Sexy都OK嘅，畀老公睇OK。今次度蜜月係for resting，總之搞掂咗兩個人嘅精神先。」但圓圓亦不諱言搞完婚宴之後雖然好relax，但亦有少少失落，她說：「多謝每個人，個個戥我開心。其實我最難忘註冊嗰日，我冇諗到自己會喊，我係嗰啲一喊就收唔到聲嘅人。」<br>採訪：盧妹<br>攝影：黃文偉</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>