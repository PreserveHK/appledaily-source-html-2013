<html><header><meta charset="utf-8"><title>碩士剝光豬大鬧英皇道　警花獨抗裸男</title></header><body><h1>碩士剝光豬大鬧英皇道　<br>警花獨抗裸男</h1><p>【本報訊】在浸大會計系碩士畢業的23歲姓王青年Johnny，昨晨突然赤身露體大鬧北角英皇道，在電車路及馬路上狂奔，25歲新紮師姐「嘉嘉」接報單咇到場，其間裸男向俏師姐步步進逼，又跪又拜，令師姐一再後退，但仍表現淡定，手持伸縮警棍單挑應戰，最終成功將裸男制服，同袍都大讚師姐「勇不可擋」。<br>記者：簡明恩  徐雲庭</p><p>「個男人冇着衫，瞓喺馬路，阻住電車！」據現場目擊者稱，昨晨9時許，Johnny突然跑到英皇道近五洲大廈對開電車路上，往銅鑼灣方向邊跑邊褪去衫褲，未幾再折返，將手錶丟落地，再脫掉內衣褲，全身赤裸躺卧電車路上，行經電車即時煞停。<br>Johnny起身後一度企圖登上電車，並拍打車身，未幾走往對面行車線徘徊。此時單咇女警「嘉嘉」接報到場，見Johnny在行駛中的車輛間穿梭，立即上前調查。惟Johnny情緒激動，張開雙手企圖撲向陀槍師姐，師姐拔出伸縮警棍阻擋，但對方勢兇夾狼，將她逼至巴士車身旁，更向師姐展示不文手勢。</p><p>離開學堂僅一年多
</p><p>其後裸男Johnny索性躺卧馬路上，突然又爬起向師姐多次跪拜，未幾企圖逃走，師姐追至北景街對開行人天橋底將他截停並按地制服，其間她曾跌倒傷及右膝，此時港島警區衝鋒隊警員才增援趕至，事後以涉嫌襲警將Johnny拘捕，其間他不斷大嚷：「我係毛澤東！」<br>師姐「嘉嘉」事後於醫院坐在輪椅上接受訪問時，一度臉泛紅霞，自稱離開學堂才一年多，目前隸屬北角警區軍裝巡邏隊，她謙虛地說：「都係用番學堂教過嘅嘢，同佢保持安全距離，採取高一級嘅武力。當時接call後第一個到場，見到佢咁樣，又語無倫次，就攞出警棍警告佢停止。」<br></p><p>「香港讀書好辛苦」
</p><p>已穿上約束衣及戴上口罩的Johnny，被綁在抬床上送往病房時，見在場記者拍照即主動坐起身，兩眼斜視地稱：「香港好多衰人呀，知唔知……喺香港讀書好辛苦！」被問及為何裸跑，他只笑兩聲「哈哈」，並說當時是往北角尋胞姊，其間又突然語無倫次說：「畀我啲時間返香港，做CY嗰啲嘢。」<br>據稱，Johnny在內地大學畢業，前年來港在浸會大學修讀會計碩士課程，去年畢業，今年9月到一間會計師樓工作，但只做了一個月，便向上司稱因獲四大會計師行聘用而要辭職，但現時是否有工作則不得而知，至昨日突然失常。</p><p>狂野裸男逐格睇</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>