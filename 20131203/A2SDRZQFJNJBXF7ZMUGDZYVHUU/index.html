<html><header><meta charset="utf-8"><title>關仁隱事：「巨鵰」遲到累人等 - 關仁</title></header><body><h1>關仁隱事：「巨鵰」遲到累人等 - 關仁</h1><p>「巨鵰」喺娛樂圈地位高人一等，加上輩份高，人人都要畀番兩分薄面佢，尤其巨鵰最近難得出山接工作，公關梗係安排多啲工作畀佢老人家，等佢多啲機會亮相啦！<br>點知巨鵰果然有大牌風範，有次遲到遲咗粒幾鐘，仲要嚟到先慢慢化妝整頭，搞到排喺後面嘅工作冇時間完成，公關叫苦連天，不過冇人敢同佢詐型，事關巨鵰雖然衰遲到，但對人好禮貌，就算對住工作人員都唔擺款，唯一就係咁多年都戒唔到遲到囉。<br>撰文：關仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>