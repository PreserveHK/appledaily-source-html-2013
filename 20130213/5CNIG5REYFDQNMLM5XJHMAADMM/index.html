<html><header><meta charset="utf-8"><title>林峯糖不甩示愛</title></header><body><h1>林峯糖不甩示愛</h1><p>林峯和徐子珊趁農曆新年相約整傳統賀年食品糖不甩，林峯剛剛承認與吳千語蜜運，炮製糖不甩莫非寓意這段情似糖甜，打風都打唔甩，他表示未想到怎樣過情人節，更自嘲是個不浪漫的人。<br><br>林峯與徐子珊相約整糖不甩，雖然做法好簡單，但他們有點手忙腳亂，林峯笑說：「如果叫我哋擺檔就弊，咁耐都整唔到一個。」子珊笑說：「係呀，一定排晒長龍。」子珊用心教林峯將花生芝麻碎黏在糯米糰上，可惜他始終弄不好一個似樣的，林峯笑說：「咁樣先有對比，你整嗰啲咪靚好多！」<br></p><p>子珊初一着紅底</p><p>林峯早前公開承認與BB吳千語的戀情，更有網友拍到與女友去了日本過情人節，不過早前林峯接受專訪時被問到如何慶祝情人節時，大賣關子說：「未諗到，我好懶，所以唔係一個好浪漫嘅人，不過我都好想過一個好正常嘅情人節。」子珊則說：「細個都好着重情人節，但我接受唔到喺街度拎住紮花，不過我入行之後都冇乜點過。」<br>林峯透露每年農曆新年，林爸爸會親自下廚，更會炮製一道傳統美食，林峯說：「我爹哋嘅姑婆發明嘅『姑婆果』，但已經失傳咗，我爹哋用咗幾年時間研究，呢個我一定要學，不過好難整。」子珊回想兒時過農曆年，家裏貼滿揮春：「以前讀書，我要阿媽每年送『學業猛進』揮春畀我，進步都唔夠，要猛進，而且仲會用碌柚葉沖涼，年初一着紅色內衣褲，年初二就着金色內衣褲，主要係攞個好意頭。」<br>採訪：黃曉妍<br>攝影：陳志嵐<br>場地：北角城市花園酒店<br>（林峯）化妝：Raymond Yip<br>髮型：DY of Hair Corner<br>（徐子珊）髮型：Zap of Xenter<br>Styling：Patrick Sun</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>