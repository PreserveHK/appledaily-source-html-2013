<html><header><meta charset="utf-8"><title>搞笑Bob一家</title></header><body><h1>搞笑Bob一家</h1><p>新年見到肥嘟嘟周身福氣嘅新城DJ林盛斌（Bob）真係唔唧都會笑，佢喺啱啱播完嘅無綫劇集《老表，你好嘢！》嘅表現突出，觀眾見到程少山都好想舂爆佢。其實唔只阿Bob係扮嘢高手，原來佢成家都散發搞笑細胞，佢嘅facebook相簿有好多家人百變扮嘢相，睇佢扮開心果肥姐沈殿霞（肥肥），甚至女僕上身，真係幾可亂真！</p><p>細女學叫爸爸</p><p>無論阿Bob點變，佢始終係兩個乖女嘅廿四孝爹哋，新年佢雖然要開工，但都盡量抽時間陪囡囡，阿Bob噚日話：「大女好口乖，初一瞓醒就過嚟同我講連串恭喜說話，細女得1歲，只係識『請請』，呢兩日老婆同外母勁教佢，細女噚晚好清楚叫我一聲『爸爸』，心都甜晒。」<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>