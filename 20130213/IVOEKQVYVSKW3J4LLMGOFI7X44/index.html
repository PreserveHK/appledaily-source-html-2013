<html><header><meta charset="utf-8"><title>新年飯局嗆喉致急性肺炎<br>歐陽震華入ICU搶救</title></header><body><h1>新年飯局嗆喉致急性肺炎<br>歐陽震華入ICU搶救</h1><p>現年52歲的師奶殺手歐陽震華（Bobby）前日年初二，約陶大宇和謝天華等到友人家開年，好友歡聚難免暢飲狂歡，至昨日凌晨Bobby突然昏迷，被送入醫院深切治療部（ICU）急救。Bobby太太、澳門前賭王傅老榕孫女傅潔嫻昨日眼紅紅現身醫院，經理人Lydia否認Bobby飲酒出事，她指Bobby昨日凌晨因急促進食嗆喉導致急性肺炎，昨午已清醒，但仍需插喉留醫。</p><p>歐陽震華昨日凌晨突然在友人家中昏迷，被救護車送灣仔律敦治醫院搶救。有傳他前晚在友人家開年聚會時，狂歡飲酒出事，有指Bobby半夜昏迷送院，由陶大宇及一班友人陪同入院急救，直至昨日仍在醫院深切治療部留醫。Bobby太太傅潔嫻和經理人Lydia昨日到醫院探望，Lydia指Bobby因進食時嗆喉致急性肺炎，昨午已清醒，但仍需插喉留醫。</p><p>「佢清醒都有回應」</p><p>00年視帝兼師奶殺手Bobby，近日跟老拍檔關詠荷拍攝無綫新劇《情逆三世緣》，適逢農曆年假停廠，Bobby前日初二即約好友聚會，陶大宇和謝天華夫婦等均是座上客，天華太太Tina昨日凌晨還把歡樂照片上載微博，相中的Bobby太太傅潔嫻還笑得開懷，料不到昨日凌晨卻發生意外。<br>Bobby被傳醉酒留醫ICU搶救，情況令人擔心，經理人Lydia昨午已到醫院打點，她先後多次進出病房，昨午2時探病後向現場記者簡述Bobby病況，她眼濕濕說：「Bobby係急性肺炎，佢噚晚食嘢嗆親入咗醫院，佢人清醒，我哋探佢都有回應。」對於傳聞指Bobby因飲過量酒致昏迷，她強調：「佢飲咗一杯啫，同酒冇關，佢太太擔心一定有，但情緒OK，Bobby暫時喺ICU。」是否已過危險期？Lydia說：「冇事，冇事。」</p><p>Bobby太太神情憂傷</p><p>由於記者聚集病房門外，醫院一度用屏風遮擋病房門外，氣氛緊張，Bobby太太傅潔嫻昨午5時半戴上口罩現身醫院，她眼神顯得憂傷，之後才說：「OK OK，冇事嘅。」身邊的Lydia也說：「Bobby醒番，佢要休息一段時間，約一星期。」Lydia指Bobby聽從醫生吩咐不准亂動，她說：「佢好攰，要插喉未落得床，𠵱家情況好安全，太太擔心一定有。」Bobby何時可由ICU轉普通病房？她說：「快㗎啦。」<br>記者昨午致電陶大宇，他直認昨日凌晨送Bobby入院，大宇說：「我哋前晚先後上咗朋友屋企開年聚會，大班朋友開心吓，Bobby突然有少少唔舒服，我哋就陪咗佢去醫院。」大宇表示較Bobby遲到場，朋友已開始微醉，問到Bobby酒量如何？大宇說：「Bobby又唔係酒筲箕，大家唔係劈嘅，開心飲吓啫，佢飲咗少少酒啫，可能佢呢排開劇有啲攰。」大宇直認傅潔嫻憂心，他說：「做太太嘅梗係擔心，我都擔心㗎。」</p><p>天華：飲紅酒威士忌</p><p>謝天華和太太Tina與Bobby在友人家飯局，不過天華夫婦早走，及至昨早才獲悉Bobby入院，他昨日在電話中說：「我走前Bobby都好正常，可能食嘢太急，今早瞓醒先知佢入ICU，好擔心，過年流流。」聚會是否飲太多酒？天華說：「過年梗有，但唔係酗酒，紅酒、威士忌都有，成班朋友飲咗幾支，唔知佢有冇醉，走時好正常。」天華昨日未有往探望，他說：「等佢精神狀態好啲先，費事騷擾佢，等佢好番七、八成，有問候佢太太。」<br>《情》劇預計明日開工，但Bobby仍要留院，該劇監製莊偉健表示上周六年廿九本來Bobby要開工，但當日他已冧廠請病假，莊偉健昨日在電話中說：「Bobby經理人今日有同我聯絡，佢初五未開到工住要唞吓，本來我聽日都想去醫院探吓佢，但佢經理人話唔好，我會聯絡住佢哋。」　<br>採訪、攝影：藍文浩、羅德光、朱志聰</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>