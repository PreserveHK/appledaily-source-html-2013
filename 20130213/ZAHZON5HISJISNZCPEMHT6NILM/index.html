<html><header><meta charset="utf-8"><title>關仁隱事：「好低」誓幫「矮仔」翻生 - 關仁</title></header><body><h1>關仁隱事：「好低」誓幫「矮仔」翻生 - 關仁</h1><p>超級經理人「好低」近年運勢認真大不如前，當初搞公司「冠軍」搞到有聲有色，仲捧紅唔少人，佢對自己一手提拔嘅「矮仔」最疼錫，不過矮仔唔爭氣，未紅先驕，搞到事業直插谷底，人氣又勁跌，喺香港基本上都好難撈，所以佢就避走內地搵銀維持生計。當時因為好低嘅去向未明，所以即使佢好想幫矮仔都唔得，但係佢仍然好關照矮仔，仲話只要等矮仔約滿𠵱家間公司，佢就誓死都會簽番矮仔，仲揚言會發揮佢嘅超級經理人神功，令矮仔鹹魚翻生，好低仲四圍同人講一定會力捧矮仔上到最高位，等佢登上最佳男歌手寶座，似乎太大想頭。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>