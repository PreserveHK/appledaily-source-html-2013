<html><header><meta charset="utf-8"><title>高海寧戴廿八両金招財</title></header><body><h1>高海寧戴廿八両金招財</h1><p>汪明荃、黎耀祥、高海寧及蘇施黃等昨日亮相沙田新春賀歲馬，高海寧一身紅衫露香肩和美腿，更戴住近50萬、重廿八両的金頸飾，希望帶旺馬迷贏錢，勁過八両金好多！<br><br>新春賀歲馬昨日在沙田馬場舉行，高海寧（高Ling）性感行金飾騷幫馬迷招財，高Ling一身紅色長裙露肩又露腿，最誇張是戴住重達廿八両的巨型金頸飾行騷，她即時硬晒軚，不敢擰頭又不敢轉膊，小心翼翼，她說：「好緊張呀！係足金，唔可以用手掂住行騷，所以要小心擰個頭同條頸，唔知值幾多錢，但肯定可以畀首期。」身上戴上估計值50萬的重甸甸金頸飾，高Ling之後移師另一邊影相，馬迷近距離狂影，雖然有保鑣跟住，她也緊張用手㩒住，更笑說：「唔係驚，馬迷熱情拜年啫。」<br></p><p>高Ling又大爆今年好dry，連家中的桃花都不開：「過咗年都未開，我已經日日加暖水，催谷佢快啲開， <br>𠵱家情人節都冇人約，真係唔想自己咁dry。」她更扁嘴表示生肖屬虎，今年桃花弱，是非多。<br>採訪：林嘉慈<br>攝影：陳志嵐</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>