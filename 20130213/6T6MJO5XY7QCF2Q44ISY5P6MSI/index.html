<html><header><meta charset="utf-8"><title>群星慰問：「希望佢福星高照」</title></header><body><h1>群星慰問：「希望佢福星高照」</h1><p>歐陽震華昨日凌晨入院，其好友和正合作無綫劇《情逆三世緣》一班演員十分擔心。</p><p>郭可盈：</p><p>佢身體一向OK，知佢唔係好飲得酒，可能喜慶飲多咗，希望佢快啲離開ICU，識咗咁多年梗擔心，希望佢冇事，福星高照。</p><p>薛家燕：</p><p>可能係細菌感染，應該冇乜大礙，聽講佢發燒，希望佢快啲好番。</p><p>黃智賢：</p><p>希望佢冇事，過年前開工冇察覺佢身體唔舒服，依然咁活潑可愛，好好笑，第一次同佢合作，希望佢身體健康，可能過年食多咗唔舒服啫。</p><p>敖嘉年：</p><p>年廿八開工見佢都冇乜異樣，只係大家都拍到好攰，年廿九打畀佢仲好精神，突發事真係好難講，我哋初五要開工，未收到監製通知，如果有改動一定就佢，希望佢冇事。</p><p>馬德鐘：</p><p>希望佢快啲冇事，照我認識嘅佢飲酒好有分寸，佢唔會亂溝，又唔會狂劈，我祝佢蛇年身體健康。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>