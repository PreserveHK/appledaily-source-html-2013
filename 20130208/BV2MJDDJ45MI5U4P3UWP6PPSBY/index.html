<html><header><meta charset="utf-8"><title>中環在線：<br>老佛爺重臨北京 - 李華華</title></header><body><h1>中環在線：<br>老佛爺重臨北京 - 李華華</h1><p>睇見尖沙嘴廣東道名店門口經常有強國人排長龍，就知佢哋嘅消費力幾勁。此情此景，令法國老牌貴價百貨Galeries Lafayette「老佛爺」，決定今年9月殺入內地，喺北京西單開旗艦店。<br>老佛爺曾於97年喺北京王府井開業，可惜因經營不善而低調關門，事隔16年，老佛爺北京揸弗人沈郎指，「北京的時尚市場已經變得更加成熟」。2010年，佢哋更同邱淑貞老公沈嘉偉間I.T（999）簽約搞合營，搵個識途老馬拍住上搵銀。<br>即將新開嘅北京旗艦店有六層，總面積4.8萬平方米，真係可能會行到腳軟。老佛爺曾經講過，計劃2015年前喺中國開10至15間分店。如果依照計劃開足咁多間，唔知可唔可以疏道吓來香港名店濕平嘅人流呢？不過人仔升值，強國人來港「濕平」始終抵啲嘅。</p></body></html>