<html><header><meta charset="utf-8"><title>中環在線：<br>港交所阿頭　自拍賀年相 - 李華華</title></header><body><h1>中環在線：<br>港交所阿頭　自拍賀年相 - 李華華</h1><p>港交所（388）喺中環交易廣場個展覽廳舊年9月開始裝修，轉眼過咗五個幾月，聽聞下周大年初五就會重開，主席周松崗同CEO李小加主持新春開市儀式，向經紀同傳媒大派利是時，地方闊落好多，唔使咁迫。<br>講開蛇年將至，往年港交所會預先安排傳媒，走去幫主席同行政總裁影賀年相，通常兩位都係揸住揮春擺個拜年pose，應吓景，但今年就有新安排，港交所自己影埋主動發相。咁啱今年係周松崗第一次以港交所主席身份主持新春開市儀式，唔通係新人事新作風？<br>不過都冇所謂啦，主席同CEO出來影拜年相，通常只係齋影相，港交所自動波搞掂仲好。查實周松崗笑容燦爛到不得了，過年見到佢都幾開心。如果周主席肯粉墨登場扮財神，股民應該仲高興，當然，港交所股價重上二百蚊更實際。</p></body></html>