<html><header><meta charset="utf-8"><title>馮仁昭四圍超：甘比收樓賀情人節 - 馮仁昭</title></header><body><h1>馮仁昭四圍超：甘比收樓賀情人節 - 馮仁昭</h1><p>劉鑾雄（大劉）噚日下晝又去至愛嘅福臨門嘆茶，兩位紅顏知己唔知係咪忙住辦年貨，所以冇喺身邊。早前為大劉再添一子嘅甘比（小圖），連月都唔坐就陪大劉周圍去，又出席大劉旗下商場活動撐下場，咁抵錫，大劉自然寵愛有加！甘比前日就以2,271萬買咗大劉旗下嘅華人置業同市建局喺灣仔道合作發展嘅樓盤「壹環」，個單位800幾呎，計番都要成2萬幾蚊呎，不過甘比對大劉咁好，呢份2千幾萬嘅情人節禮物好抵啦。<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>