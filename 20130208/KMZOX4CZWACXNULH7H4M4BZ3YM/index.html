<html><header><meta charset="utf-8"><title>關仁隱事：「小朋友」人紅扮大牌 - 關仁</title></header><body><h1>關仁隱事：「小朋友」人紅扮大牌 - 關仁</h1><p>近年事業愛情兩得意嘅「小朋友」，有當紅男友「硬倔倔」傍實，電影一套接一套，佢仲成功打開咗內地巿場，大賺人仔。小朋友人紅都開始囂，佢呢排咁啱有新戲上，小朋友諗住扮大牌揀訪問，搞到宣傳人員陀陀擰，不過當有人知道同戲另一對手「女神」好乖接晒所有訪問，好進取爭取時間宣傳，小朋友立即怕蝕底，佢就改晒口風，仲撲到搶番啲期，關仁覺得呢啲咪瘦田冇人耕，耕開有人爭囉。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>