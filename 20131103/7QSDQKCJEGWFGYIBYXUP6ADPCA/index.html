<html><header><meta charset="utf-8"><title>孖「小三」同場黃文迪扮死狗：好愛蟹公主</title></header><body><h1>孖「小三」同場<br>黃文迪扮死狗：好愛蟹公主</h1><p>呂慧儀老公黃文迪（Dickson）最近疑似偷食，在Instagram上載與「黑甲油」女人車廂拖手相，惹老婆呷醋，網民指傅嘉莉於6月與Dickson出席活動合照時塗黑甲油，並寫「其中一位是我入行以來非常尊敬的前輩」而惹小三疑雲。昨日呂慧儀在微博晒拍攝無綫月曆的三點式花絮，Dickson則與疑似小三傅嘉莉在跑馬地馬場出席慈善跑步活動，傅嘉莉煞有介事地換紅甲油，卻毫不尷尬合照。</p><p>晒恩愛晒出禍</p><p>問Dickson是否激嬲老婆？他說：「誤會，唔係激嬲，個儍公主認錯我隻手。」拖手照是否他的手？他起初不確定地說應該不是，之後才補飛：「唔係我，佢見到黑甲油，覺得冇髹過，本來諗住晒恩愛，點知晒出禍。」在旁的傅嘉莉說：「佢哋成日耍花槍，好彩今次話係我。」Dickson都謂好彩，問有否𠱁番老婆？他說：「成日𠱁，老婆係要𠱁。」又讚呂慧儀不易呷醋，會向她報案指與傅嘉莉同場，傅嘉莉即對Dickson說：「你打動唔到我，全世界冇男人都唔揀你。」Dickson謂已向呂慧儀解釋，跑到大汗淋漓的他抹汗時扮喊，一臉可憐地說：「好愛蟹公主，一場誤會，我同老婆多錫錫相，少拖手相。」會否多點拖手？他說：「有，冇放出嚟。」會否引發婚姻危機？他說：「唔會，狗仔隊勁，出親街都中招，冇晒女性朋友，男性朋友都冇。」<br></p><p>傅嘉莉發毒誓</p><p>傅嘉莉謂前日睡得不好，可因被指疑似小三所致？她稱獲家人及朋友信任：「唔係標題形容個角色，有感而發地喺facebook寫假的真不了，兩個好朋友感情上有唔開心，希望快啲好番，我怕有呢個位置（小三），世界冇男人都唔揀朋友老公。」她與Dickson均覺得事件是笑話，曾想打電話給呂慧儀，解釋捲小三疑雲的合照中所指的尊敬前輩只是老闆。<br>呂慧儀昨又在微博幫好姊妹傅嘉莉澄清道：「很多的巧合把我的好姊妹傅嘉莉變成小三，我們認識很多年，她是一個好女孩，大家不要誤會她了，女孩的名聲很重要，而且這些傳聞不會影響我們的友誼。」<br>採訪：盧妹　<br>攝影：陳志嵐</p><p><br>足本收睇《亂噏24》x鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>