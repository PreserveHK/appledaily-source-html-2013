<html><header><meta charset="utf-8"><title>馮仁昭四圍超：周柏豪累祖兒涉抄歌 - 馮仁昭</title></header><body><h1>馮仁昭四圍超：周柏豪累祖兒涉抄歌 - 馮仁昭</h1><p>最近專欄作家李純恩同音樂人周啟生都話樂壇已死，樂壇真係唔爭氣，成日俾人質疑抄歌，周柏豪幫容祖兒作曲嘅新歌《天窗》，俾讀者投訴旋律抄關楚耀舊歌《悲哀代言人》，兩首歌旋律似到可以夾埋一齊唱。<br>馮仁昭問番作曲嘅周柏豪，佢否認抄歌：「流行曲旋律同風格好多相似，唔介意我隻歌俾人話抄，呢個係逼使自己進步嘅方法，我就唔覺得似，兩隻歌都係黃偉文填詞，佢應該覺得冇問題先填，自己會繼續做好音樂。」</p><p>大文豪生眼瘡</p><p>而組合C AllStar新歌《六神合體》其中一句歌詞：「昨日在路邊天真的臉」，都俾讀者投訴抄Beyond金曲《大地》歌詞：「回望昨日在異鄉那門前」，C AllStar解釋：「呢首歌希望向Beyond致敬，所以用咗《大地》歌詞，加強懷念Beyond光輝時代嘅含義。」<br>另外，周柏豪同顏卓靈噚日現身尖沙嘴服裝品牌活動，大文豪笑稱被嚇親，所以生眼瘡：「我聽日要去割。」 <br>撰文：馮仁昭</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>