<html><header><meta charset="utf-8"><title>視帝加評審制度　陳豪唔介意造馬</title></header><body><h1>視帝加評審制度　陳豪唔介意造馬</h1><p>今年無綫《萬千星輝頒獎典禮》將於12月16日舉行，去年視帝視后由觀眾投票直選，結果黎耀祥與楊怡勝出，今年到目前為止，視帝大熱屬《衝上雲霄II》的張智霖及吳鎮宇，而將播放的《法外風雲》中的陳豪與黎耀祥也備受看重，視后則暫屬《巨輪》的鍾嘉欣與《神鎗狙擊》的徐子珊之爭。未料民選只搞一年，今屆無綫就改賽制，將視帝、視后及最佳劇集三項目加評審制度。</p><p>阿佘：做得好就贏
</p><p>曾封帝、后的陳豪及佘詩曼昨一同到銅鑼灣為手錶品牌新店主持剪綵儀式，陳豪認為全民投票可提升參與度是好事：「上年頒獎禮仲有嘉許幕後，增加士氣，公眾投票互動更好。」加評審可覺得有機被指造馬？他說：「唔介意，造唔造馬都好，好多人付出努力但冇機會，少少嘉許係大意義。」剛回巢成為TVBC一姐的阿佘則說：「唔關我事，我今年冇劇出。只要做得好就贏！」</p><p>無綫非戲劇製作總監余詠珊昨在電話中解釋：「始終想視帝、視后、最佳劇集呢類最佳嘅獎項，加番專業嘅評選，考慮緊組個幾百人嘅專業評審團，或者不設觀眾投票，但獎項名稱會唔會變，仲要開會決定。」不過觀眾仍有機會投票，供票選的獎項會以「我最喜愛」或「最受歡迎」冠名。</p><p>阿佘露缽仔糕</p><p>阿佘昨以兩套戰衣亮相，先穿一套露肩裙出席發佈會，但在台上俯身主持啟動儀式時，因珠珠裙太重，令她不慎露出「缽仔糕」及膠紙，首次失手的阿佘事後激動笑說：「Oh no！唔好打破我打底王個美譽，用星星、心心同格仔遮住啦！」她對明年1月拍新劇《使徒行者》，未能跟梁家輝合作而感到可惜。至於有份拍的林峯表示期待與她合作，阿佘笑說：「係呀？佢成日扮唔開心，我又唔係BB！我同阿峯係好朋友，好耐冇見，都期待合作。」至於將為人父的陳豪透露仍未為兒子改名，亦坦言：「都想追個女，好多家長係咁！」<br>採訪：盧妹<br>攝影：葉君海</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>