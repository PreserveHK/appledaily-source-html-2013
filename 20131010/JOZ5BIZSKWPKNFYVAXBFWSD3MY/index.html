<html><header><meta charset="utf-8"><title>黃翠如拍劇擾民</title></header><body><h1>黃翠如拍劇擾民</h1><p>【石硤尾】黃翠如獲封翠如BB，不過都唔係無往而不利，好似前晚11點幾喺石硤尾拍無綫新劇《愛我請留言》，就俾街坊打電話去報館投訴嘈音太大。話說場戲講翠如BB落的士，跟住開遮離開，前後拍咗兩次，不過啲工作人員就好大聲咁叫，聽落都有啲擾民。</p><p>翠如BB受訪時就貫徹平易近人作風咁話：「我都係到咗一陣，應該好快拍完走㗎喇。」最後拍到凌晨時分收工。<br>採訪、攝影：姜偉康</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>