<html><header><meta charset="utf-8"><title>隔牆有耳：卿姐預告　着34年前吊帶裙 - 李八方</title></header><body><h1>隔牆有耳：<br>卿姐預告　着34年前吊帶裙 - 李八方</h1><p>白鴿黨主席卿姐早排成功主辦上任主席後嘅首個黨慶後，佢噚日透露，當日籌款成績相當唔錯，但最終款項黨友仍在點算中，發現唔少捐款嚟自無名氏。<br>卿姐自爆，其實當日為個黨拍搞笑片段籌款時，自己提出過，不如着番1979年自己做無綫記者時，喺新加坡着過嗰件吊帶裙出鏡，一定好搶鏡。點知，竟然有黨友覺得「唔適合」，所以未能成事。<br>數吓數吓，條吊帶裙至今已有34年歷史，但卿姐話保存得好好，平日都有攞出嚟着㗎，完全唔覺有問題，佢仲話呀，嚟緊會考慮係咪喺立法會以當年呢件吊帶裙現身，但事前呢，必須先徵詢黨友意見喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>