<html><header><meta charset="utf-8"><title>猛鬼實錄　真人真事逐個捉</title></header><body><h1>猛鬼實錄　真人真事逐個捉</h1><p>近日網上流傳一條片段，一名司機於8月3號凌晨，揸車沿清水灣道轉入西貢公路時，先後見到兩個「人」影，唔少網民都表示驚訝。<br>其實過往都有唔少真人真事靈異事件，被搬上大銀幕。<br>年初藍可兒在洛杉磯酒店被殺一案，謎團仲未解開，加上佢在𨋢入面嘅奇怪舉動，令人議論紛紛。張家輝就率先將呢個情節擺咗喺佢套《盂蘭神功》喇。<br><br>《見鬼》- 有女鬼舐叉燒一幕，夏韶聲都見過！<br>《夜半1點鐘》- 1993年，警察於青山公路影快相，影到有個婆婆嘅事件，轟動一時。<br>《夜半1點鐘》- 中大辮子姑娘嘅故事，相信唔少人都聽過。<br>《夜半2點鐘》-  同樣係發生喺1993年，九鐵鬧鬼廣告，你有冇睇過？<br>《恐怖熱線之大頭怪嬰》- 城市傳聞，傳說被當年香港政府列為高度機密，亦有市民打上電台分享親身經歷。<br><br>以上事件，如果俾你遇到，唔好話唔提你，記得影低，分分鐘會搬上大銀幕架！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>