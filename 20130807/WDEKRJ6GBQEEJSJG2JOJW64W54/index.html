<html><header><meta charset="utf-8"><title>中環在線：安踏趕走衰氣　丁世忠即變寸嘴 - 李華華</title></header><body><h1>中環在線：<br>安踏趕走衰氣　丁世忠即變寸嘴 - 李華華</h1><p>體育股衰咗差唔多兩年，跌到大家都無晒信心，龍頭股之一安踏（2020）噚日公佈訂單首次回復增長，市場即刻炒到㷫烚烚。老闆丁世忠可能覺得吐氣揚眉，噚日喺業績會心情靚爆，成個人醒神晒，仲回復寸嘴本色。<br>例如有記者問多兩句，存貨周轉天數點解會升，丁總解釋幾次，話係數學計法問題，講到唔想再講，丁總竟然好唔客氣咁話：「我不覺得這個數字有問題，是你的理解有問題！」<br>其實丁總寸人早有前科，據聞，佢曾經喺分析員會議上，公開批評某美資大行分析員「冇做好功課」，兜口兜面話佢預測市況，係所有分析員當中最唔準，搞到對方相當尷尬。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>