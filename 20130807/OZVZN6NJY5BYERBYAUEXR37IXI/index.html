<html><header><meta charset="utf-8"><title>隔牆有耳：盈盈樂樂　8歲生日快樂 - 李八方</title></header><body><h1>隔牆有耳：<br>盈盈樂樂　8歲生日快樂 - 李八方</h1><p>海洋公園噚日為四隻大熊貓安安、佳佳、盈盈同樂樂搞生日會。8歲嘅盈盈同樂樂，生日正日其實係8月16日同8月8日，佢哋噚日獲贈特製冰蛋糕做生日禮物，當然愛不釋「口」；至於屬前輩級嘅27歲安安同35歲佳佳，由於佢哋係喺野外拯救返嚟嘅，出生日期不詳，但同樣有特製嘅美味冰雕果盤賀壽，皆大歡喜。 <br>佳佳其實係全球圈養環境下最長壽嘅熊貓嚟㗎，雖然佢同安安與其他高齡熊貓一樣患高血壓，但仍然十分健康活潑。海洋公園主席盛智文祝呢班國寶生日快樂。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>