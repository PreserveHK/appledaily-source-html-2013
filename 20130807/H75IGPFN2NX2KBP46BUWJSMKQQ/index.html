<html><header><meta charset="utf-8"><title>代理北上　「冇外省人咁搏」<br>中原黎明楷：有深圳同事只瞓公園</title></header><body><h1>代理北上　「冇外省人咁搏」<br>中原黎明楷：有深圳同事只瞓公園</h1><p>【專訪】<br>樓市步入寒冬，有老行尊建議北上避寒覓食。兩年前接任中原集團主席的黎明楷是中原中國的開荒牛，廿年來見盡內地代理業的光怪陸離，對於苦無去處的代理，若果北上，他認為要有心理準備入鄉隨俗。惟他覺得身驕肉貴的港人，唔夠五湖四海的外省人鬥，「深圳有同事收工係瞓公園、瞓沙灘，基本上，屋都無得住，喺香港搵唔到咁嘅同事上去咁搏」，他奉勸本港代理不如捱吓，等港府減辣招。<br>記者：陳家雄</p><p>在內地工作，還要明白人治和法治的分野，黎明楷說：「各種廣告牌要符合當地街道委員會嘅限制，人人唔同標準，話你要點樣改，一係跟佢改、一係用飲茶灌水嘅方法說服佢，在大陸有好多關係工作。有同事問，點解無端白事請食飯？點解買條煙畀佢？唉！總之要啦。」</p><p>不過，上述這些都是小問題，作為靠佣金維生的代理，面對內地稅制才是大問題，「各城市各區有自己稅局，面對唔同地方嘅稅局，你要接受一樣嘢，就是，全國不一樣，每一個城市，每個區都是不一樣，你唔好諗住，點解呢個區係咁㗎……其實只是負責人員對稅例有唔同演繹，已經唔講到去收錢嗰樣嘢。」<br>黎明楷又指出，內地代理行業還有很大發展空間，過去半年，整個中原中國每月二手佣金收入約3億元人民幣，邊際利潤十多個巴仙。儘管內地宏調打壓樓市，卻沒有打死代理行業，反而香港出幾招，代理就死晒，「內地出招是壓價，成交仲喺到，但香港出招是壓需求，搞到無晒成交。」</p><p>勸港代理忍耐等減辣</p><p>內地代理有得做，但不代表港人北上有力站得住腳，「香港人無優勢，唔同以往上親去都做管理層，好似94年我派個24歲嘅上去，已經做總經理，但是𠵱家上去，你願意用和香港同一水平嘅崗位入職嗎？」他續稱：「內地好多大城市好多外省人，手停口停，拼搏的鬥心好犀利，深圳有同事收工係瞓公園、瞓沙灘，基本上，屋都無得住，喺香港搵唔到咁嘅同事上去咁搏，而且無升職，工資更與大陸睇齊，更加無人上。」</p><p>他奉勸本港的代理：「睇下自己係咪適合做呢行，如果適合，就捱吓。總有一天，政府一定會減辣（招）。」</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>