<html><header><meta charset="utf-8"><title>惠康燒味拼雞頭　8元冇人吼</title></header><body><h1>惠康燒味拼雞頭　8元冇人吼</h1><p>元朗錦田惠康遭網站踢爆，出售8元一份的「燒味拼盤」，聲稱內有叉燒、油雞和燒鴨，但實質全部是「頭頭尾尾」的下欄貨，賣相恐怖。<br>網站ePrice圖片所見，拼盤有最少2個雞頭、1個鴨頭，還有頸、雞腳和皮肉難分的肥膩組織。購得拼盤的圖片上載者形容「似一堆垃圾」，又質疑當中沒有叉燒，惠康可能觸犯《商品說明條例》。</p><p>團體斥賺到盡　惠康：因應顧客要求</p><p>關注綜援低收入聯盟組織幹事李大成批評惠康「賺到盡」，慨嘆低收入人士很多時沒有選擇餘地，建議惠康推出更多優惠，讓基層市民真正受惠。社區組織協會幹事施麗珊則謂，情況比較少見，「如果真係咁平，對佢哋（低收入人士）梗係好啦，但最緊要係衞生」，又直言如售賣的只是商戶不要的貨物，「送畀人算啦」。<br>《蘋果》向惠康錦田分店查詢，店方稱不會回應事件。惠康發言人表示，有關產品是因應顧客要求，在個別分店有售。<br>出名「靠得住」的烹飪主持李錦聯看過圖片後，認為拼盤是燒味的「下欄嘢」，食之無味，但可用來烹調肉味上湯。他不建議直接食用，因為燒味家禽的頭頸位置脂肪、人造味道都多，更可能含較多激素。電台主持阮小儀認為，拼盤可能是賣給低下階層，建議鴨頭鵝頭可以佐酒，其他部份可以冬瓜或節瓜燜。</p><p>網民點睇：</p><p>Vanessa Lam：我食唔落囉。<br>Lo Wing：廚餘都用嚟賣！<br>Chak On Lao：咁嘅嘢，都唔畀得人食嘅。<br>James Cheung：真環保。<br>Lau Yikwan：佢只係擺得唔靚！出面啲燒味檔都係咁賣。</p><p>【動主播召喚 敢你就來】 <br>立即報名： http://anchor.nextmedia.com </p></body></html>