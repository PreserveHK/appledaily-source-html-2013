<html><header><meta charset="utf-8"><title>中環在線：神級賓架頹Look現身 - 李華華</title></header><body><h1>中環在線：<br>神級賓架頹Look現身 - 李華華</h1><p>中金再生（773）上月底遭證監會申請清盤後，當年有份安排中金再生上市嘅神級賓架蔡洪平噚日首度現身，參與H股上市20周年慶祝儀式。<br>平日打扮一絲不苟嘅佢，竟然整個頹look，唔剃鬚不單止，下巴又留咗一堆好似亂草咁嘅白鬚。乜事呀，唔通啱啱落機？還是好煩惱呢？<br>瑞銀同招商證券係中金再生嘅上市保薦人，蔡洪平仲喺瑞銀嗰陣負責呢隻新股，不過佢走咗一段時間，𠵱家係德銀亞太區投行主席。<br>難得見到佢，華華當然走埋去問佢近況，點知都未開口講中金再生呢四個字，佢就已經耍手拎頭，猛話「跟我沒關係」、「No comment」，然後就行開，仲由笑面變為些少黑面㖭。</p><p>【動主播召喚 敢你就來】 <br>立即報名： http://anchor.nextmedia.com </p></body></html>