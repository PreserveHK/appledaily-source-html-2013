<html><header><meta charset="utf-8"><title>中環在線：業績考核No.1　中移管理層低分 - 李華華</title></header><body><h1>中環在線：<br>業績考核No.1　中移管理層低分 - 李華華</h1><p>中移動（941）母公司今年初被國家審計署翻查過去七年混賬，踢爆旗下包括中移動在內嘅多間子公司涉違規招標，幾十人被處分。國資委近日公佈央企經營業績考核，中移動雖然排第一，但負責人考核一環，中移動只排第七，反映央企負責人考核，唔係齋睇業績。<br>國資委2004年開始公佈央企考核結果，每三年評一次，2007至2009年，中移動嘅業績同負責人考核皆排第一。最新公佈2010至2012年，中移動業績考核雖然第一，但負責人考核排到第七，負責人評分同業績原來唔掛鈎。<br>見到呢份考核結果，中移動中人當然唔願多講，其實唔使講大家都估到同過去反腐風暴有關，除咗早前有十幾名中高層被帶走，中移動前董事長王建宙亦喺舊年3月退休了。</p><p>【動主播召喚 敢你就來】 <br>立即報名： http://anchor.nextmedia.com </p></body></html>