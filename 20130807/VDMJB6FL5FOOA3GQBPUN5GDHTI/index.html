<html><header><meta charset="utf-8"><title>中環在線：儲局下任主席　經濟師熱捧耶倫 - 李華華</title></header><body><h1>中環在線：<br>儲局下任主席　經濟師熱捧耶倫 - 李華華</h1><p>現時全球177個國家嘅央行行長中，只得17人係女性，反映金融市場仍然係陽盛陰衰。不過，美國最新調查發現，男女經濟師齊齊撐耶倫接掌儲局，薩默斯只得到「零的祝福」。<br>想接替伯南克成為下任聯儲局掌舵人，個人能力、魅力同毅力缺一不可。有人質疑66歲嘅耶倫，係咪可以駕馭局內一眾男性委員。美國CNN日前就向經濟師做問卷調查，挑選心目中下任聯儲局主席嘅最佳人選。<br>CNN向21位經濟師做問券調查，當中多數係男性，佢哋大部份支持耶倫。另一個專向女經濟師做嘅問券調查，亦都係支持耶倫。照咁睇，雖然薩默斯有美國總統奧巴馬支持，但係經濟師對佢似乎冇乜好感。<br>現今社會男或女當家根本唔重要，最緊要做到嘢。邊位可以接任伯南克，秋季自有分曉。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>