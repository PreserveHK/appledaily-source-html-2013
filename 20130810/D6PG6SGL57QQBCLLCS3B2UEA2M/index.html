<html><header><meta charset="utf-8"><title>性小眾尋愛　極速找另一半</title></header><body><h1>性小眾尋愛　極速找另一半</h1><p>【本報訊】如果要在世界人權公約補充一條，「每個人都有權愛與被愛」肯定榜上有名。為此最大權利，性小眾近日陸續冒出頭來，先有同志開辦極速約會（speed dating）公司，再有跨性別團體為同路人提供配對服務，還邀來形象指導教化妝、穿衣及keep fit之道，令多年來不敢出櫃的LGBT群體提升自信，愛得更勇敢。<br>記者：張嘉雯</p><p>「成班基佬都可以食飯㗎」</p><p>「其實好多同志都想認真搵另一半，唔係淨係要sex，但唔知去邊度搵。」提供同志配對服務的OutDate負責人Donald，亦是一名同志，對圈內「相愛很難」體會很深：「真係冇乜渠道，有啲人會靠同志專用嘅手機交友apps或者討論區，但係搞到好色情、好唔健康，變到好似全部人都係為咗搞嘢咁。」</p><p>重私隱 活動不拍照</p><p>他指現時全港有超過300間極速配對公司，但沒有一家照顧同志巿場，OutDate今年6月開業，迅速吸納過百會員，至今舉辦了3次男同志活動，包括早午餐、晚餐聚會等，下月更會把服務推廣至女同志。<br>Donald的拍檔Hayley認為工作很有意義：「之前都同過女仔拍拖，識有TB年輕時唔難拍拖，但年紀大咗就好難搵到穩定伴侶，因為好多TBG耐咗，想要個家、想生兒育女、想有個保障，之後會同咗男仔一齊。」<br>入會者需要填寫表格，除了簡單背景資料，亦需寫上性別角色，方便配對，Donald和Hayley其後會利用工餘時間致電新會員，了解他們的喜好。兩人指服務不是為賺錢，入會不收費，會員參加活動則按照食物和場地成本收取每次約200至400元：「之後我哋唔會不斷再follow up佢哋點，有啲人問我哋之後出嚟會唔會收費，唔會啦，交換完電話，佢哋做乜都得啦。」<br>現時OutDate會員由20多歲至50歲不等，參加者不單「怕醜」，亦擔心身份被公開，故他們特別重視資料保密，活動過程亦不容許拍照，聚會在一般食肆舉行，暫時未遇到任何阻撓：「無人話唔畀我哋book喎，食餐飯箒，成班基佬都可以食飯㗎吓嘛。」<br>活動詳情可見 http://www.outdatehk.com。 </p><p>性別認同和性取向詞彙</p><p>【性別認同】<br>I：雙性者／雌雄同體<br>T：跨性別人士<br>MTF：男性跨越為女性<br>FTM：女性跨越為男性<br><br>【性取向】<br>Top：男同志進入的一方<br>Bottom：男同志被進入的一方<br>Versatile ：進入及被進入皆可的男同志<br>TB ：Tomboy，女同志中較男性化的一方<br>TBG：Tomboy的女朋友<br>Pure：不受分類的女同志<br>M&amp;F：雙性戀<br><br>資料來源：OUTDATE及世界公民協會</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>