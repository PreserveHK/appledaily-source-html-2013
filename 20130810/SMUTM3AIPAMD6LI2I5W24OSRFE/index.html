<html><header><meta charset="utf-8"><title>誕女派完朱古力袁彩雲趕餵奶</title></header><body><h1>誕女派完朱古力<br>袁彩雲趕餵奶</h1><p>袁彩雲周一在港安醫院誕下6磅幾囡囡Alycia，昨日彩雲在醫院門外見記者，並大派朱古力，由最近參加無綫歌唱比賽節目《星夢傳奇》的林子博做代表接受禮物。雖然彩雲老公江銘峰及囡囡未有現身，但她為囡囡影了數張大特寫，出世未夠一星期的Alycia頭髮濃密，樣子十分標致，擁有深深的雙眼皮及高鼻樑，當然少不了心形小嘴。</p><p>順便割纖維瘤
</p><p>化了妝的彩雲中午12時半在醫院外見記者，穿鬆身上衣的她未收身，卻非常精神，彩雲說：「陀B時肥咗30幾磅，BB出世嘅時間好好，過程都好滿意，原本打算順產，但因為阿女個頭未轉晒，所以要開刀，但開刀發現有個纖維瘤，既然點都要切一刀，所以就割埋個瘤，為個女開刀好過為個瘤。」<br>彩雲透露原來老公江銘峰有提出過可否不陪她入產房，但最後都有陪她，彩雲說：「過程中我好清醒，可以捉住老公隻手傾偈，見到個女出世我感動到喊，老公就錫我額頭安慰我。」她表示生完第二日便落床，連醫生都讚她康復得快。彩雲說：「我餵咗第一次人奶，但好少，今朝5點就已經開工，身材都升咗cup，好開心。」</p><p>「我想生3個」
</p><p>彩雲會在港逗留兩個多月，老公要回加拿大搵奶粉錢，所以會比她早回加國，但有家人及陪月員陪她坐月，之後才與囡囡回加國，彩雲謂：「坐完月就趕住返去見奶奶，中文名都係等奶奶改，我中文唔係咁好。」<br>彩雲還表示想盡快調理好身體，準備再生，仔女也沒問題，彩雲謂：「老公話兩個就夠，但我想生3個。」由於女兒還在醫院，彩雲見完記者趕回醫院準備餵人奶。<br>採訪：胡比<br>攝影：仇志德</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>