<html><header><meta charset="utf-8"><title>德甲大勢：「古堡」戰好細頭 - 東尼</title></header><body><h1>德甲大勢：<br>「古堡」戰好細頭<br> - 東尼</h1><p>周六德甲尚有兩場直播賽事，其中與多蒙特同時間開賽的利華古遜，將於主場迎戰上季排第5的弗賴堡；考慮到兩軍今季攻力都有所削弱，加上過去對戰入球不多，可捧入球「細」。（球賽編號：星期六20；有線64及203台今日9:30pm直播）<br>利華古遜上季一直緊隨拜仁慕尼黑及多蒙特，穩守「3哥」位置，但今夏有不少主力離隊，其中翼鋒舒爾賀尼過檔車路士，對球隊攻力影響甚大；縱使他們亦有「補貨」，引入南韓新晉前鋒孫弘民，但未必可完全彌補舒賀爾尼的空缺。<br>至於弗賴堡，亦有上季射入11球的中場麥斯古斯離隊，新加盟的德國前國腳漢基，上季在慕遜加柏已淪為後備，加上從基輔戴拿模借得的美密迪，又未知是龍是蛇；即使不能完全否定二人價值，但亦肯定不會在頭幾仗便「交到功課」。<br>另外，兩軍對上5次交鋒全開「細」，最多只得2球交收，最近1次更互交白卷；再考慮到剛開「咧」球員未上力，今場敲「細」冇甩拖。</p><p>串布倫瑞克開「大」
</p><p>相反，布倫瑞克於香港時間深夜主場迎雲達不來梅（球賽編號：星期六50；有線61、64、201及203台明日0:30am直播），應可開「大」。升班馬通常季初想給球迷印象分，加上不來梅亦一向擅攻不擅守，預計今場入球多，捧「大」穩陣。文：東尼</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>