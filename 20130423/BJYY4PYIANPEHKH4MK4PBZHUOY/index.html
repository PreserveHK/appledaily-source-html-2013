<html><header><meta charset="utf-8"><title>中環在線：<br>去緬甸受阻　財爺怨拉布 - 李華華</title></header><body><h1>中環在線：<br>去緬甸受阻　財爺怨拉布 - 李華華</h1><p>財爺曾俊華噚日出席路訊通（888）舉辦嘅《香港走出去》節目啟播禮，大會先默哀一分鐘，以悼念四川七級地震死者。佢亦乘機話吓個別立法會議員，計劃本周三立法會討論財政預算案時拉布，令佢暫時無法落實外訪時間表，暗示阻住佢幫香港走出去。<br>為咗襯番「走出去」呢個主題，財爺致辭時話，自己積極帶隊外訪，為港商拓展新市場商機，幫本港企業走出去。</p><p>想帶隊外訪搵商機</p><p>佢計劃完成財政預算案嘅工作之後，帶本港工商同專業界代表，前往柬埔寨同緬甸考察。但面對有立法會議員講明要拉布，佢對呢次出訪嘅時間冇乜把握，好無奈咁話「暫時唔清楚幾時」。<br>查實財爺唔使出口術住，立法會主席曾鈺成已經出招，雖批准逾700項主要嚟自人民力量同社民連嘅修訂案，但表明會將佢哋合併為200多項辯論，又唔排除剪布喎。</p></body></html>