<html><header><meta charset="utf-8"><title>專題：貼身保鑣爆徐子淇內幕</title></header><body><h1>專題：貼身保鑣爆徐子淇內幕</h1><p>【本報訊】嫁個有錢人，大概是很多香港OL的終極目標，但風光背後，闊太唔易做。不過做闊太難，做她們的保鑣其實更難。<br>退休高級督察凌劍剛曾擔任千億新抱徐子淇的貼身保鑣主管，見盡豪門種種光怪陸離，他向《爽報》透露：「富豪生活唔係一般人想像咁嚮往，佢哋嘅雀籠只係比我哋大少少。」<br>做富豪保鑣要話頭醒尾，有時要猜測老闆心意，也要保持警覺不能犯錯，例如三點式泳衣照萬萬不能曝光，又或者簡單如一張在街頭吃雲吞麵的照片，也不能被記者拍到。　撰文：蕭瑩盈</p><p>兵分兩路買雲吞麵</p><p>「事頭婆要維持辛苦建立嘅高貴形象，但又突然想食新鮮熱辣嘅雲吞麵，咁就考起我哋。」他說。<br>他收到指示後臨危不亂，馬上安排其他保鑣兵分兩路，一隊人去買雲吞麵，另一隊人回大宅取保暖壺，然後會合把仍然熱燙的雲吞麵放進保暖壼中，高速駛回事頭婆身處的位置交差，「李太（徐子淇）都驚嘆雲吞麵點解仲熱！」</p><p>四叔語言偽術催生　千億新抱唔易做</p><p>【本報訊】高級督察凌劍剛，2006年退休，2007年在舊同袍介紹下，當上李家誠和徐子淇夫婦的貼身保鑣主管，負責管理16人的保鑣隊伍，見盡豪門古怪事。不少警務人員以為保鑣工作與保安性質類同，做起來駕輕就熟，所以離職後都會透過關係加入保鑣行業。時移世易，保鑣的功能已變質，儼如老闆的助手，平日鑑貌辨色多於評估風險。</p><p>睇戲包三行遲到早退</p><p>徐子淇出身娛樂圈，加上千億新抱銜頭太響，一舉一動都成焦點，她到第三胎才追到兒子，凌劍剛坦言亦感受到她的壓力，如見識過其老爺李兆基的語言藝術，「三日唔埋兩日就同新抱講，生仔生女唔緊要，聽多兩次，人人都會諗係咪有弦外之音啦」。<br>徐子淇外出消遣，總會惹來哄動。為免引起麻煩，她跟丈夫李家誠看場電影也須高度戒備，凌劍剛說：「為咗唔想俾人認出，佢哋會要求連埋所坐嘅一行在內，前後一共包三行座位，而且會遲入場，早離場，所以佢哋每次都睇唔到結局。」記者問如此掃興，何不索性包下整間戲院看戲？凌說他也大惑不解：「我都提議過不如包晒全場，但係李生話唔希望浪費。」既然老闆要求，他於是提前跟戲院負責人協議，除了先安排職員開啟太平門，讓李氏夫婦在電影開始後從「特別通道」入場外，也會在快要散場的時候，讓他們從原路神秘地離開戲院。</p><p>名牌袋款多過博物館</p><p>購物也是女人最愛，富豪保鑣便經常陪徐子淇到某名店買手袋，每次她都不望價錢，毫不手軟掃貨，其豪宅內更有專門用來放手袋的房間，足足有一間店舖那麼大。「售貨員曾經話我知，佢係東南亞最大嘅客，若要搵最齊全嘅款式，唔係去博物館搵，而係去佢屋企」。<br>據他回憶，徐子淇跟傳媒關係也撲朔迷離，有時想保持低調，有時又會保持曝光率，讓記者交差。身為貼身保鑣，就要懂得看事頭婆眉頭眼額，觀察她看見記者是高興還是不高興，以猜測她想不想曝光。<br>做保鑣雖然薪高糧準，但凌自言性格使然，最終做了不到一年就辭工，「李太雖然過住奢華嘅生活，但只會同同級數、同圈子嘅人來往，平時都唔敢周圍去，活動範圍多數喺中環至山頂」。現在他任職保鑣課程導師，並以自己經歷寫下《富豪保鑣》、《考警天書》等著作。</p><p>你想爆?幫你爆!</p><p>熱線電話：2990 7225<br>mailto:Bom@sharpdaily.com.hk<br>WhatsApp：9131 4511</p></body></html>