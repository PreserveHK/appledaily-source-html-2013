<html><header><meta charset="utf-8"><title>王家衛難得冇黑超</title></header><body><h1>王家衛難得冇黑超</h1><p>【北京】導演王家衛之前為《一代宗師》周圍做宣傳，𠵱家告一段落可以休息吓，早排佢就趁空閒帶埋太太去咗北京玩。早幾日一向黑超不離身嘅王家衛，難得只係戴住副透光眼鏡，可以好清楚咁望到佢對眼。佢哋兩公婆以全黑情侶裝喺商場行名店，當老婆喺度揀嘢嘅時候，王家衛就好安靜喺身邊，仲不時點頭回應老婆，之後王家衛自己就睇中咗對鞋，仲拎上手研究一番。雖然王家衛兩公婆好少行街，但佢嘅製片彭綺華竟然全程傍住，好有電燈膽feel。<br>撰文：李森</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>