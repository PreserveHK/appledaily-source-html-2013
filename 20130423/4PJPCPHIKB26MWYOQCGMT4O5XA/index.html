<html><header><meta charset="utf-8"><title>隔牆有耳：<br>政府fb呃關注失敗 - 李八方</title></header><body><h1>隔牆有耳：<br>政府fb呃關注失敗 - 李八方</h1><p>中央政策組首席顧問邵善波上任冇耐就話，要利用網絡打輿論戰，收集民意云云。近來唔少社運、民間活動，發起人喺網上係咁意整個facebook page都有成千上萬個Like，好似學民思潮就有逾16.5萬人Like過，學民放上YouTube嘅宣傳片閒閒哋都幾萬點擊。反觀政府，根據政府提交立法會文件顯示，單以政府青少年網站為例，拍短片放上YouTube，每月平均有260次點擊，嘩！咁多呀？而有關青年在內地做義工嘅微博，就得30個粉絲；facebook就好少少，但其實都係得4,300個Like，上述種種加埋都唔過萬。</p></body></html>