<html><header><meta charset="utf-8"><title>林子善最愛茶餐廳</title></header><body><h1>林子善最愛茶餐廳</h1><p>【灣仔】開茶餐廳嘅林子善，原來平日開餐都鍾意幫襯茶餐廳。佢大前日（20號）同埋一男一女朋友去咗灣仔一間茶餐廳，男嘅係佢間茶記嘅拍檔，佢哋叫咗三個餸，一邊擦一邊傾，不知幾好胃口，唔知佢哋係咪想乘機取經偷師呢？始終知己知彼，百戰百勝嘛。飯後林子善仲同男拍檔喺舖頭出面煲煙，睇嚟對佢哋嚟講，飯後一支煙，真係快活過神仙。<br>採訪、攝影：李志明、彭琮然、黃曉程</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>