<html><header><meta charset="utf-8"><title>小花落淚 - 曾志豪</title></header><body><h1>小花落淚 - 曾志豪</h1><p>新聞自由烏雲蓋頂，面臨前所未有的打壓，眾人同聲一哭，由新聞小花帶頭，來一個梨花帶雨，我見猶憐。Mak姐麥燕庭緊接也來一個大特寫雙眼通紅落淚，然後再由有心人爆料，事緣和新聞自由內鬥有關。<br>CY以行政長官身份，多次欺侮香港的新聞小花，說好了的記者會直播，卻往往變成「寫網誌、出新聞稿」代替，新聞小花不肯就範，質問CY「點解唔係你出嚟讀新聞」，CY反駁一句「我係senior，我負責編邊單新聞出嚟交代、邊單寫網誌搞掂。依家唔係你話得唔得，係我叫你去做！上網print網誌出新聞稿啦﹗」<br>原本報道五時半新聞的男主播葉××，疑因新聞部高層×志偉不滿葉髮型而把他撤換，這可以說是粗暴干預新聞編採，小道可靠流料消息指，此舉激怒了官場中人葉×淑儀，「如果連髮型都捍衛唔到，咁點捍衛新聞自由！姓葉嘅唔可以俾人干預髮型！」據悉，多間髮型屋有意贊助葉姓男主播造型設計，但內部已決定由綠魔Karl接手。<br>路邊社消息指，南非政府本來打算送上巨型花牌水果籃南非茅台，答謝CCTVB小花在報導曼德拉病重的消息時感觸落淚；但後來得悉該台一直新聞中立、不偏不倚，小花有可能「而我不知曼德拉是誰」，南非政府明白自己表錯情，決定收回禮物，深表遺憾。<br>新聞部高層已召開緊急會議，加強小花培訓，出鏡前小花要歌唱楊采妮《不會哭於你面前》十次，並於出鏡前找來神父監誓：「小花，你係咪自願出鏡，而唔係受到senior的壓迫？」小花要神情堅毅回答肯定：「我願意！」<br>全港網民期待第二次小花落淚，新聞節目收視爆燈，但遲遲未落第二滴雨水，高層決定引入外援，聘請曾為滙豐股價落淚人前的青姐助陣。</p></body></html>