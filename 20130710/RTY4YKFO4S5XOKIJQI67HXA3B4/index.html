<html><header><meta charset="utf-8"><title>陳奕迅自吹成熟</title></header><body><h1>陳奕迅自吹成熟</h1><p>陳奕迅（Eason）前晚於紅館舉行第三場演唱會，好友楊千嬅和老公丁子高、郭偉亮（Eric Kwok）和老婆葉佩雯、梁漢文等捧場，安哥時Eason又吹神上身說：「唔講嘢喺我世界似乎冇可能，平日喺街撞到大家，好多人同我講嘢，有啲人會話：『喂，你髮線又高咗啦喎！』」<br>7月27日將於紅館過39歲生日的Eason笑說：「幾後生！不過我真係成熟咗，唔係因為25場留力，而係因為識點用力，好似捲埋條毛巾點啲水，再用內功發力，唔似以前搏盡命，又好似夾硬將人條底褲拉上嚟重要扭兩扭條邊，問你死未？」逗得全場爆笑；而Eason老婆徐濠縈昨跟友人跑完步再打泰拳，將合照放上微博。<br>撰文：林妃</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>