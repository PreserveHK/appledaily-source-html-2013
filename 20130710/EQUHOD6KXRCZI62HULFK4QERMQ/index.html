<html><header><meta charset="utf-8"><title>中環在線：超級轉工王　擁30個MPF戶口 - 李華華</title></header><body><h1>中環在線：<br>超級轉工王　擁30個MPF戶口 - 李華華</h1><p>積金局噚日搞傳媒飯局，席間宣佈由舊年11月至今，共收到7萬幾份半自由行強積金（MPF）轉會申請，機構事務總監鄭恩賜唔評論數字係咪理想，但今年該局會有新搞作，幫打工仔整合基金。<br>積金局計劃9月開始，向持有4個或以上MPF戶口嘅打工仔，寄出「點心紙」form，打工仔只要喺表格上點菜，剔出將邊啲戶口整合同轉移，然後寄畀心儀嘅受託人公司，就可以一次過將手上戶口化繁為簡。<br>據積金局資料，有20萬人擁有4個或以上MPF戶口，其中一位仁兄竟然有30個戶口，稱得上超級轉工王。至於有8個戶口或以上嘅打工仔，就有3,000幾個，積金局早喺3月寄信，向呢批打工仔溫馨提示，結果約有7%（200個）成員整合戶口。</p></body></html>