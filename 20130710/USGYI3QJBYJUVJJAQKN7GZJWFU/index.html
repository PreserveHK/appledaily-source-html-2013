<html><header><meta charset="utf-8"><title>馮仁昭四圍超：蕭芳芳榮升外婆 - 馮仁昭</title></header><body><h1>馮仁昭四圍超：蕭芳芳榮升外婆 - 馮仁昭</h1><p>蕭芳芳（圖）大女張凱琹之前嫁咗畀美籍丈夫Denyer，噚日芳芳姐宣佈榮升外婆，大女誕下重八磅三嘅外孫。Denyer早前托芳芳姐為佢改咗個中文名，叫張維廉，𠵱家個B就叫張逸之，英文名Ian Denyer。芳芳姐話BB合埋眼似外國人，張開眼就似大女有一對鳳眼，又講笑話孫仔係潮B，一出世頭髮有啲啡色，好似做咗highlight，芳芳姐話抱住孫仔好激動同窩心，仲猛咁流汗，老公張正甫抱BB時就手騰腳震。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>