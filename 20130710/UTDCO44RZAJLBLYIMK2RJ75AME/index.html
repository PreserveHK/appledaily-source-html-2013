<html><header><meta charset="utf-8"><title>吳日言拍拖嬉水自摸34C咪咪</title></header><body><h1>吳日言拍拖嬉水<br>自摸34C咪咪</h1><p>【大浪灣】現年29歲嘅吳日言（Yan）喺娛圈嘅發展唔算順利，由歌手、主持到拍劇先後轉過幾間公司，近年就幫王維基嘅香港電視拍咗套劇集《三面形醫》，另外佢喺天后開咗間寵物店，愛犬史納莎狗女Win仲係鎮店之寶㖭，將興趣轉做事業都係件好事。</p><p>幫愛犬抹身</p><p>前日下晝約4點，Yan偷得浮生同男友帶埋愛犬Win去咗大浪灣嬉水，佢哋兩人一狗喺公眾泳灘旁嘅地方落腳，男友先去士多租咗張沙灘椅同浮板，Yan就除去外衣露出三點式，帶住狗狗一齊落水玩，估唔到平時幾密實嘅Yan係禾稈冚珍珠，喺花花泳衣襯托下顯露34C上圍。</p><p>落水玩咗大半個鐘，男友先上水大爺咁坐喺沙灘椅，Yan就坐喺旁邊同狗仔抹身，其間佢似乎對自己身材幾滿意，不時自摸胸部。逗留多10分鐘，佢哋就離開，男友去還凳，Yan就同狗仔沖身，見Yan不時拍打自己腳底嘅沙粒，令豐滿身材更加跌蕩，引嚟泳客注目。之後佢哋去停車場駕駛開篷車離開。<br>採訪、攝影：李志明、梁繼光</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>