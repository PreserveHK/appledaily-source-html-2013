<html><header><meta charset="utf-8"><title>首執導演藝碩士生　訴父子情</title></header><body><h1>首執導演藝碩士生　訴父子情</h1><p>【記者倪清江報道】渴望父愛十多年，父親一句「你明㗎啦」，卻又解開鬱結；父親不太贊成修讀電影，卻是他帶他走進電影世界。首次執導的演藝學院碩士生周冠威，打破會考兩分宿命，他與父親之情，複雜得如其處男作《一個複雜故事》。</p><p>與父疏離  同看戲維繫</p><p>獲政府電影製作融資計劃融資300萬元拍製《一個複雜故事》，導演周冠威96年首次會考僅得兩分，在初戀女友鼓勵下再考會考，第二次考得8分，但英文科不及格；考第三次會考英文才及格。當年暑假在美心悶熱廚房煲蓮子，突獲演藝學院通知取錄他讀文憑，至04年完成學士課程。<br>周父當年有出席學士畢業禮，並勸他「玩咗咁多年，係時候搵番份正職」；他則許諾「畀10年時間我拍套片，否則唔做電影啦」。今年34歲的他，提早達標，執導拍攝講述女生做代母的《一個複雜故事》。<br>兩父子早年關係疏離，卻是周父帶他踏進電影世界，「細個時爸爸係會帶我去睇戲，喺戲院唔使同個仔溝通」。到初中看了《2001太空漫遊》，刺激他思考，產生電影夢。「我未曾真真正正同老竇傾過偈，一路冇得到佢嘅教導；心目中父親形象應係知識分子，佢係開運輸公司，有賭錢同外遇。」社工安排兩父子單獨面對面，「爸爸講咗一句，『你都知男人唔會攬攬錫錫，你明㗎啦』，跟住出房門」。他感覺那一刻真的明白，「我覺得圓滿，整個爭取父愛、寬恕過程，係得到咗」。<br>電影對他十分重要，「電影係我生命導師，教我點做人、乜嘢叫公義、乜嘢叫無情、人點解要存在……可以貢獻到一丁點畀電影，我人生就好足夠」。</p></body></html>