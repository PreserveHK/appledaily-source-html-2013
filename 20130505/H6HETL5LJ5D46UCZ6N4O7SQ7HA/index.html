<html><header><meta charset="utf-8"><title>傳3000萬築愛巢<br>陳豪接茵媺返歸</title></header><body><h1>傳3000萬築愛巢<br>陳豪接茵媺返歸</h1><p>陳豪與陳茵媺（Aimee）拍拖兩年，近日有指男方豪擲3,000多萬在大埔買獨立屋築愛巢，準備迎娶女友，在馬來西亞拍新劇《單戀雙城》外景近一個月的Aimee，昨午11時45分自檳城返港，戴帽化淡妝的她推着行李車，笑容滿面左望右望似搵人，問到男友豪擲3,000多萬買樓？Aimee笑言：「我剛落機唔知呀！結婚？真係乜都唔知。」男友買樓開心嗎？Aimee笑說：「又唔係我買！」記者笑指有她份，她只笑而不答。及後Aimee推着行李搭𨋢落地面，原來陳豪駕駛平治座駕在恭候，還即時幫女友搬行李，問到新買的豪宅是否愛巢？陳豪面紅說：「唔話你哋知！」</p><p>陳豪生日恨飲奶
</p><p>陳豪送完女友回家休息後，下午4時許與蔡少芬（Ada）及黃德斌等到荃灣宣傳無綫劇《金枝慾孽貳》，與黃德斌同是4月生日的陳豪獲送上蛋糕補祝，在劇中飾演奶媽的Ada扮錫祝賀並催婚，陳豪卻說：「希望有牛奶飲啦！」Ada聞言說：「我可以幫到你喎！」陳豪則解釋因見蛋糕才會這樣講。談及親到機場接機，是否很掛念Aimee？陳豪笑說：「唔話你聽，好開心佢拍完。」因女友疑曾被手多多才這樣緊張？陳豪否認：「唔係，知係拍戲。」他未有正面回答是否築愛巢，只謂去睇樓，亦不肯透露有沒有落訂。<br>對於鄧萃雯謂拍《金枝貳》劇本飛紙仔，演員也不明故事，陳豪撐監製戚其義說：「《金枝》時都係咁，劇本有喺度，但改七、八次，演員都習慣呢個模式。」<br>採訪：馬建華<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>