<html><header><meta charset="utf-8"><title>明星賽花絮：<br>
拜恩賽前晒父愛</title></header><body><h1>明星賽花絮：<br>
拜恩賽前晒父愛</h1><p>東西岸明星隊成員，上周五就齊齊接受傳媒採訪，西岸正選後衞拜恩，盡顯好爸爸風格，帶埋10歲嘅大女Natalia出席，搶晒風頭，令身旁嘅鄧肯同基斯保羅都即時被冷落。另外，拜恩除咗喺美國紅到爆，原來喺中國一樣好勁，佢開咗微博幾日，就已經有超過40萬fans關注，不過幾日先得一個帖，好似懶咗啲喎。</p></body></html>