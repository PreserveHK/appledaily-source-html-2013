<html><header><meta charset="utf-8"><title>李亞男投得『HANDELA』冧祖藍</title></header><body><h1>李亞男投得『HANDELA』冧祖藍</h1><p>李亞男噚日喺灣仔會展幫婚紗展行貓步，雖然俾同場晒事業線嘅黃榕同王璐瑤搶晒鏡，不過有愛情滋潤嘅李亞男就春風滿臉囉，佢詐嬌話未收到男友王祖藍嘅情人節禮物：「不過我預備咗禮物畀佢，今日搵朋友幫我投『HANDELA』車牌，好在冇人同我爭，用底價五千蚊投咗。」由於祖藍噚日派雙封利是，記者笑佢哋秘婚，亞男否認話：「咁奇，我都係派一封，未有咁早。」心口紅到一撻撻嘅黃榕就話情人節有男仔約去街，佢怕對方誤會冇應承，相反王璐瑤就話俾心儀男仔放飛機，令佢好失望喎。<br>撰文：洪紅克<br>攝影：張俊銘</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>