<html><header><meta charset="utf-8"><title>家輝勸Bobby戒酒</title></header><body><h1>家輝勸Bobby戒酒</h1><p>歐陽震華（Bobby）年初二報稱因急性肺炎被送入灣仔律敦治醫院，但亦有指他因狂飲酒而酒精中毒。張家輝昨日到醫院探望Bobby，他事後表示Bobby精神不太好：「有黑眼圈同鬚，知佢沖咗涼，冇幫佢擦背。同佢傾咗好耐偈，我話佢大難不死必有後福，對身體係警報，叫佢半年唔好飲酒，佢即刻變樣，話唔飲似坐監。」<br></p><p>胃口大開</p><p>Bobby太太傅潔嫻與經理人Lydia昨日亦去探病，離開時傅潔嫻神情輕鬆，指Bobby已可進食及沖涼：「朝早9點幾打嚟話食免治牛肉飯，食晒，有飲湯，佢瘦咗少少，見到薯餅廣告就話想食。佢今日落床自己刷牙洗面，噚日有人幫佢做物理治療。」問幾時出院？傅潔嫻說：「睇多幾日先，個肺清咗好多。」<br>採訪、攝影：王連連</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>