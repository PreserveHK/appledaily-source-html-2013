<html><header><meta charset="utf-8"><title>不撤冇料局長　政府難有作為</title></header><body><h1>不撤冇料局長　<br>政府難有作為</h1><p>【拆局】<br>雖然擴建屯門及打鼓嶺堆填區撥款成功闖關，卻反映環境局局長黃錦星及其政治官員團隊，根本無力應付目前立法會複雜政治環境，而未來該局尚要處理更具爭議的環保議題，有立法會議員私下直言，若特首梁振英堅持不換走不稱職問責官員，「一係叫林鄭月娥打埋嗰啲梁粉局長份工，一係政府乜嘢都唔做。」<br></p><p>林鄭成「救火隊」
</p><p>有議員稱，相對興建焚化爐、廢物徵費這些更具爭議環保政策，擴建屯門及打鼓嶺堆填區撥款只屬「小菜一碟」：「黃錦星搞個堆填區撥款都搞唔掂，去到興建焚化爐呢類更具爭議嘅政策，即係唔使搞。」他直言黃錦星例子正好說明，葉劉淑儀認為要改善施政必須換局長，是客觀而公正的評價：「葉劉做過局長，邊個掂邊個唔掂佢點會唔知！佢話要換就一定有道理。」<br>另一立法會議員亦指，林鄭成為梁粉局長「救火隊」，長遠而言不是辦法：「林鄭自己要做扶貧，萬一幾個局一齊出事，林鄭救得邊個？」讓不稱職局長留任，「對其他局長、公務員唔公平之餘，最唔公平係對香港市民」。<br>《蘋果》記者</p></body></html>