<html><header><meta charset="utf-8"><title>移情大馬　愛槤說</title></header><body><h1>移情大馬　愛槤說</h1><p>「如果癡癡的等某日，終於可等到一生中最愛！」我終於都等到了，我最愛的馬拉榴槤。如果你跟我一樣對榴槤有一份迷戀，那麼今個夏季一定不會失望，因為各式各樣的榴槤美食陸續飄香登場，令榴槤狂迷繼續泥足深陷！<br><br>記者：歐陽曉思<br><br>攝影：黃子偉、劉永發、許有達、楊錦文<br><br>模特兒：Paris@Pure Models</p><p>鮮製甜品香濃無比</p><p>若你是馬拉榴槤的忠實粉絲，我敢說，新進駐銅鑼灣的醉榴香是咱們的天堂，以馬拉榴槤月餅起家的醉榴香，在馬拉擁有多個果園，他們在馬拉榴槤當造時，將樹上熟的榴槤空運到港，而且不會存放超過四日，故榴槤味絕對夠鮮夠濃。他們亦會將榴槤在當地急凍留待非造期使用，其實都Keep到八九成。醉榴香趁榴槤當造期，推出了八款特色馬拉榴槤甜品，首推外形像真的3D榴槤蛋糕，綠色釘是Creamy的榴槤慕絲，榴槤椗則為朱古力，並以榴槤肉做餡，榴槤的軟腍，加上慕絲的細滑，質感Perfect。除榴槤甜品外，這裏也有一系列的榴槤產品，像馬拉D24水晶榴槤菓子，便是我的另一個心水推介，水晶外皮包着D24榴槤果肉，恍如乒乓球般大，榴槤甜而不膩，入口煙韌爽口，吃完覺得無比幸福。</p><p>醉榴香</p><p>（2126 7155）<br>地址：銅鑼灣軒尼詩道499號永光商業大廈17樓</p><p>沙冰河粉滑入口</p><p>榴槤甜品有不少捧場客，憑榴槤甜品起家的沛公甜品，老闆曹生覺得坊間的榴槤班戟、布甸太沉悶，故特別炮製了多款泰國榴槤甜品。最新款的就有榴槤沙冰河粉，用椰汁跟蒟蒻製成一條條河粉，非常滑溜，與熟透的榴槤肉伴着吃，味道濃郁。招牌的就有榴槤酥皮西米露，一打開酥皮榴槤香味撲鼻，內裏滿是啖啖榴槤肉，質感軟滑，濃郁香甜，很足料，配以椰汁西米很不錯，即使柯打後要等20分鐘都值得。</p><p>沛公甜品</p><p>（2411 1139）<br>地址：尖沙嘴寶勒巷1號玫瑰大廈地下E舖<br>＊若改用馬拉榴槤，須預訂。</p><p>榴槤滑蛋一再Encore</p><p>很多餐廳為怕榴槤的「香味」趕客，故不以榴槤入饌，Royal Feast的Anthony則相反。「自上年推出咗榴槤蒸蛋後，反應比預期好，不少客人都想Encore！」今年的榴槤宴先以泰式榴槤沙律做頭炮，酸甜醬汁、半生熟芒果再加稍生的榴槤，醒神開胃；第二道前菜就是榴槤茄子卷，用煮好的茄子包着Mozzarella Cheese、芝麻和半生熟榴槤，雪凍後，入口過癮。主菜則是以煙肉包着鱸魚和榴槤，煙熏後再焗，外脆內軟之餘，榴槤更入口即溶。</p><p>Royal Feast</p><p>（3482 9545）<br>地址：銅鑼灣謝斐道520號渣菲大廈九樓<br>＊六道榴槤宴，須預訂，每位$480，若改用馬拉榴槤，價錢會有所改動。</p><p>煲豬肚補而不燥</p><p>「榴槤可行氣血，補而不燥，用來入饌，療效相當唔錯！榴槤本身嘅肉質軟腍，但因為佢嘅味較濃，最好配稍微清淡嘅食材。」紅廚的吳永皓說。吳師傅將榴槤豬肚湯端上枱，一呷入口發覺整道湯很清甜，榴槤味較淡，就算不吃榴槤的也能接受。最特別是榴槤燜兔肉，用熟透的榴槤燜上兔肉兩小時，榴槤肉完全溶化，而兔肉就完全吸收了榴槤的味道，不帶任何膻味。</p><p>紅廚</p><p>（6769 0299）<br>地址：元朗錦田祠堂村地段390-400號紅磚屋10號舖</p><p>大馬榴槤逐個數</p><p>大馬榴槤以貓山王和紅蝦最有名，其實還有其他品種，像近日到港的101及竹腳，同樣各有性格。</p><p>101（又稱金榴槤）</p><p>產地：柔佛州、麻坡縣一帶<br>特色：果肉金黃，味道略帶甜，容易入口。</p><p>竹腳</p><p>產地：中馬雪蘭莪州的「丹絨士拔」<br>特色：味道甘甜，After Taste比較強。</p><p>紅蝦</p><p>產地：北馬檳城<br>特色：果肉黃中帶紅，肉質較軟腍，甜度適中。</p><p>貓山王</p><p>產地：全馬各地<br>特色：核細，入口即溶，然後慢慢散發回甘果香，餘韻不俗。</p><p>一田百貨 </p><p>（2694 1111）<br>地址：沙田正街2號新城市廣場3期<br>＊全部以磅數計算，每個$260起</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>