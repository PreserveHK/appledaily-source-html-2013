<html><header><meta charset="utf-8"><title>隔牆有耳：兩代CS送別楊甦棣 - 李八方</title></header><body><h1>隔牆有耳：<br>兩代CS送別楊甦棣 - 李八方</h1><p>係人都想光榮卸任，但美國駐港總領事楊甦棣離任前，竟然發生特區懷疑放生「叛諜」斯諾登嘅風波，肯定令楊甦棣帶住遺憾離開香江。好在之前為斯諾登愁容滿面嘅楊甦棣，呢排心情已經好番，噚日慶祝美國獨立日（正日為7月4日）嘅酒會上，更獲得兩代政務司司長（簡稱CS）到賀，前CS陳方安生同現任CS林鄭月娥都去咗提早同佢farewell。</p><p>噚日金鐘港麗酒店，幾乎俾美國駐港總領事館包場咁滯，處處有保安駐守，原來美領館搞第237屆美國獨立日酒會，城中唔少名人都有到賀。由於今次或者係楊甦棣本月離任前，最後一次主持嘅活動，據知唔少參與者將呢個酒會當成同楊甦棣嘅farewell party，席間同佢舉杯祝佢前程似錦。</p><p>唔單止前CS陳方安生着得靚一靚到場，行會前成員夏佳理、香港總商會主席周松崗等都執到正亮相。雖然之前因為放斯諾登「合法離港」激嬲美方，但林鄭月娥亦有畀面到場。八方所見，楊甦棣酒會後成塊面紅粉緋緋，睇怕都飲得幾開懷，仲一度要太太攙扶。如果林鄭代特區政府送上斯諾登畀佢做「手信」，相信佢仲high呀！<br><br>mailto:pf_lee@appledaily.com</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>