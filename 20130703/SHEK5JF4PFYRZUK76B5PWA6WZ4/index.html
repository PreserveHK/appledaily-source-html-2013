<html><header><meta charset="utf-8"><title>隔牆有耳：摘星　阿Dick遭黨友冷待 - 李八方</title></header><body><h1>隔牆有耳：<br>摘星　阿Dick遭黨友冷待<br> - 李八方</h1><p>狼振英炮製嘅首份授勳名單，好鬼敵我分明，梁粉梗係大贏家，唐營靠邊站，泛民嘞喎，唔使問一定冇份㗎啦？之但係，又有一個泛民上榜喎，民主黨狄志遠咪獲頒銀紫荊星章囉。好多人猜測阿Dick榜上有名，同佢撐國教有關，否則點會得到狼英「回饋」？阿Dick似乎好睇得開，唔多介意旁人點睇，佢話決定接受星章時已經通知咗個黨，而消息公佈後，唔係咁多黨友恭喜佢，反而其他朋友嘅反應就較為熱烈。<br>「梁粉」張志剛噚日則熱情恭喜狄志遠，仲唔係向阿Dick送上死亡之吻？八方噚日都有趁機問張志剛，點解冇寫「正義」傳媒個專欄？佢不便講嘢咁款，冇回應。</p></body></html>