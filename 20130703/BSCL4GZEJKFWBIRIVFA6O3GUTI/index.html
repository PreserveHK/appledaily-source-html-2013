<html><header><meta charset="utf-8"><title>馮仁昭四圍超：綠魔改造龍小菌　變兩生花 - 馮仁昭</title></header><body><h1>馮仁昭四圍超：<br>綠魔改造龍小菌　變兩生花 - 馮仁昭</h1><p>近日脫罩嘅龍小菌同無綫節目《求愛大作戰》嘅「綠魔」Karl，同樣人氣急升，龍小菌噚日約綠魔去中環血拼買新衫，綠魔花咗約粒半鐘，為龍小菌打造清純、成熟同活潑三個look，龍小菌每換一套衫都喺鏡前猛咁照，鬼咁貪靚。<br></p><p>《求愛》有機添食</p><p>瘦身成功嘅龍小菌，仍嫌未夠弗，揀衫時堅持唔着背心，怕麒麟臂嚇死人，所以要求綠魔為佢配外套，龍小菌搞笑話：「我手臂打死人。」佢哋喺衫架前有商有量，龍小菌先換上蝦肉色連身衫配橙色外套，打扮成熟添女人味，仲同綠魔襯到絕，跟住再換短褲晒長腿，配埋跳脫甫士，充滿少女味。最後龍小菌換上白色連身裙襯桃紅外套，大賣清純。問龍小菌打算花幾錢買衫？佢好坦白咁話：「𠵱家冇乜錢，希望多啲贊助，我最肯花錢係買蕉，熟我嘅朋友都知我成日帶梳蕉同大家分享。」<br>綠魔憑《求愛》彈出，呢個被指造假嘅真人騷喺上個禮拜五終於播完，節目上個禮拜平均收視21點，約135萬觀眾捧場。而通訊事務管理局辦公室發言人噚日話，成個禮拜收到六單投訴，投訴包括粗言穢語同不雅動作，無綫外事部就聲稱接到三個觀眾讚賞，期望開續集喎！<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>