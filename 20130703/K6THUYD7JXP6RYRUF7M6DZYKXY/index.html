<html><header><meta charset="utf-8"><title>隔牆有耳：箍走　李慧玲衰「得把口」 - 李八方</title></header><body><h1>隔牆有耳：<br>箍走　李慧玲衰「得把口」 - 李八方</h1><p>如果7.1當日曾經企喺銅鑼灣崇光百貨對開，諗住好似以前咁中途加入遊行隊伍嘅市民，一定被警方辣㷫，否則商台節目《在晴朗的一天出發》主持人李慧玲，都唔會挺身同警方理論，最後仲要無啦啦被女警攔胸箍走啦。<br>李慧玲噚日喺個人專欄強調，自己由始至終「動口不動手」，竟然遭警員「抬走」，令人難以接受喎，但呢件事冇乜嘢點影響佢嘅情緒，噚日如常主持節目。<br>民主黨涂謹申噚日則喺立法會保安事務委員會上，為李小姐申冤，佢仲不忘搞gag話李小姐不過係「得把口」之嘛，又冇郁到手，警察使乜嘢抬佢走？唔知李小姐聽到，覺得好嬲定好笑呢？</p></body></html>