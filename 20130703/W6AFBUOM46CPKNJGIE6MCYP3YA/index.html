<html><header><meta charset="utf-8"><title>隔牆有耳：好彩　民女幸保不失…聲 - 李八方</title></header><body><h1>隔牆有耳：<br>好彩　民女幸保不失…聲 - 李八方</h1><p>話明係「民」女，梗係夠硬淨，7.1叫足一日狼振英下台，都依然中氣十足。好似公民黨陳淑莊，當日先後喺銅鑼灣港鐵站出口同維園入口站台叫不停，濕晒身叫689快走嘅佢，噚日依然好鬼high，磁性聲線仲健在。43萬人同Tanya成為同路人，真係幾辛苦都值得嘅；古思堯路過時，都特別同烈女Tanya握手打氣㖭呀（小圖）。</p><p>民主黨黃碧雲同樣叫足一日咪，噚日火氣繼續旺盛，雖然未致失聲，但開始聲沙，所以佢噚日煲中藥調理吓，準備今日立法會有關7.1動議辯論上再狙擊狼英，話7.1當日最開心不時有年輕粉絲去民主黨攤位同佢及卿姐影相留念。</p></body></html>