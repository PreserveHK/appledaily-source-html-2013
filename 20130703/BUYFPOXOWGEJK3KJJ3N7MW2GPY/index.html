<html><header><meta charset="utf-8"><title>父賣鹹碟為生被捕童操行差</title></header><body><h1>父賣鹹碟為生<br>被捕童操行差</h1><p>【家庭複雜】<br>涉案被捕的三名男童據稱家庭背景複雜，其中年紀最大14歲的尼泊爾男童阿Nial，雙親均有吸毒嗜好，他於缺少家庭溫暖下誤入歧途，憑着身形高大經常蝦蝦霸霸，欺凌弱小，甚至扮大佬招兵買馬，其中一手下就是8歲的本地人阿康，阿康恃着有他撐腰，年紀小小亦經常橫行霸道。</p><p>街坊：睇住佢壞</p><p>據一名女街坊表示﹕「睇住阿Nial大，睇住佢壞。」她稱，阿Nial家住佐敦道一唐樓單位，父親賣色情鹹碟為生，阿Nial在冇王管下，經常流連街上，「對着弱小蝦蝦霸霸，對着惡人驚驚青青」。<br>「佢份人好衰㗎，成日偷嘢，煙仔、吊墜同打火機都偷，有時仲黐人啲大麻嚟食。」阿Nial在大角嘴一間中學讀書，在校內惡名昭彰，有同學指：「佢成日蝦人、打架，操行唔合格。」由於阿Nial無心學業，14歲還讀中一。<br>至於同案的男童阿康，居住南京街附近，父親生性風流，多次鬧出婚外情，經常家嘈屋閉。據悉，阿康認了阿Nial為「大佬」後，不時聯群結隊聚集公園內，無所事事。<br>《蘋果》記者</p></body></html>