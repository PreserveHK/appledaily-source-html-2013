<html><header><meta charset="utf-8"><title>隔牆有耳：遠遊　龍友煲呔唔贈「㷫」 - 李八方</title></header><body><h1>隔牆有耳：<br>遠遊　龍友煲呔唔贈「㷫」 - 李八方</h1><p>狼振英上任一年嘅7.1酒會，煲呔缺席冇現身，有人覺得佢唔畀面，有「正義」傳媒指佢冇面見人喎。煲呔噚日透過前特首辦高級私人助理澄清，一早同政府講咗，7.1期間外遊，升旗禮同酒會都唔使預佢，仲好禮貌咁回覆咗民政事務總署，表明抱歉未能出席回歸酒會，唔係玩嘢隨便no show㗎。<br>據煲呔好友話，佢早前喺飯局上已經透露，今次係遠遊，7.1前就會離港，好耐先至返，身為龍友嘅佢，主要都係去遊山玩水影相，花鳥蟲魚都係獵物。乜嘢佢冇考量過；7.1喎，前特首唔係應該留港慶回歸更啱咩？但既然狼英有咁多梁粉做啦啦隊嘞喎，又何須煲呔贈「㷫」呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>