<html><header><meta charset="utf-8"><title>單親媽媽快樂頌　安安二女考第一「我有啲驕傲」</title></header><body><h1>單親媽媽快樂頌　安安二女考第一<br>「我有啲驕傲」</h1><p>余安安與前夫李萬祺所生的大女李文琪（Marcia）及二女李文騫（Sasha），讀書成績優異，大女文琪去年成為註冊律師，在港工作，今年22歲的細女文騫亦大學畢業，準備踏足社會。</p><p>送家傳鑽石鏈</p><p>上月中，余安安與大女抽空到美國出席二女的畢業禮，大女為見證胞妹大學畢業而請假十日。兩母女先起程往三藩市，在當地遊玩幾日，再到洛杉磯玩樂及會合二女，二女帶余安安及胞姐周圍品嚐美食，直至22日才參加畢業禮。<br>畢業禮當日，余安安三母女都非常緊張，一早起身扮靚，二女在大學修讀Beauty Marketing，成績第一，計劃留在美國工作。大女畢業時獲贈家傳鑽石戒指，余安安就送家傳鑽石頸鏈給二女，問余安安對兩女有何期望？她說：「冇特別，最緊要佢哋開心、健康！」</p><p>好男人唔易搵</p><p>問余安安見到二女畢業時有沒有喊？她說：「因畢業禮舉行地方大過紅館，距離遠，掛住影相，原本預備尖叫，細女突然行出嚟，差啲影相都影唔切，顧住影相，都冇激動感覺。」兩女大學畢業有何感受？她說：「離咗婚之後獨自養育佢哋，初初有困難嘅時候，心理上好多關口要過，嗰幾年都過到，𠵱家兩個女都畢業，真係鬆一口氣，有啲驕傲㗎！之前做嘢都係為咗佢哋，責任完成咗，佢兩個又乖，又讀到好成績，有啲安慰。」<br>完成母親重任後會為自己的感情方面打算？余安安說：「呢幾年過嘅生活都好開心，好享受呢種生活，感情冇得諗，有就有，唔強求，唔一定有人喺身邊至完整，好男人唔易搵。」<br>採訪：唐如</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>