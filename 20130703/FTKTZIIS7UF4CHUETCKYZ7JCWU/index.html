<html><header><meta charset="utf-8"><title>馮仁昭四圍超：蓮妹爆發哥最叻閃 - 馮仁昭</title></header><body><h1>馮仁昭四圍超：蓮妹爆發哥最叻閃 - 馮仁昭</h1><p>入行冇耐就定下目標想快啲嫁人，然後重投校園生活嘅陳玉蓮，噚日接受商台錄音訪問，被問到同周潤發五年情嘅分手原因係咪關第三者事？蓮妹話：「我就冇，你哋問周生，我性格好死板，衝到冇得衝到撞先轉彎。」佢話對發哥已冇恨意，咁多年都冇見過對方，連出席活動，發哥都會喺佢到之前離開。講到離婚，蓮妹話同前夫因性格唔夾，自此冇諗過再婚，問到會揀男定女做伴侶？蓮妹話遲啲先答。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>