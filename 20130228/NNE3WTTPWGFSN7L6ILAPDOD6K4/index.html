<html><header><meta charset="utf-8"><title>再次無份N無失望</title></header><body><h1>再次無份N無失望</h1><p>冇公屋、冇綜援的「N無人士」苦等多年，只換來又一次失望。財爺今年再以寬免差餉、電費津貼、退稅等方式派糖，N無統統無份，唯一沾得上邊的關愛基金，也只提注資，不提津貼細節。有N無直言150億是「紙上黃金」，如不降低申領津貼門檻，投放再多資源也是徒然。<br>羅女士與兩名就讀小學的子女同住深水埗劏房，靠兼職家務助理及於內地工作丈夫寄回家用共約9,000元維生，此前唯一受惠過的政府資助只有關愛基金撥給居住環境惡劣人士的8,000元津貼。她申請公屋近三年，「過年前問房署職員，前面仲有六萬幾人等緊，隨時要等多七年，真係好慢」。</p><p>促降低申津貼門檻</p><p>今年預算案，羅女士絲毫沒受惠，「差餉、交稅係有錢人先交，我哋冇公屋，冇綜援，住劏房又享受唔到電費津貼，真係冇乜嘢幫到」。她希望政府加建公屋，協助基層人士上樓，並為基層學童提供實報實銷的課外活動津貼，讓子女有平等發展機會。住葵涌劏房的胡先生也感失望，「成份預算案好似唔關我事咁」。政府雖注資150億元予關愛基金，卻未提及具體細節，「如果申請唔到啲津貼，撥幾多錢都冇用」。</p></body></html>