<html><header><meta charset="utf-8"><title>樂雨歐遊返港　晒情侶篋</title></header><body><h1>樂雨歐遊返港　晒情侶篋</h1><p>余文樂、吳雨霏（Kary）三個月前秘密譜出「樂雨戀」後，惹來粉絲互罵，二人拋開一切煩惱到歐洲旅遊甜蜜拍拖，昨日傍晚齊齊返港，但卻玩分開閘前後腳現身，二人沒有正式公開戀情，樂仔雖沒給Kary女友名份，但談到女友時大方甜笑，兩人更用同款篋及穿上牛仔恤衫情侶裝，不過Kary就多穿一件灰色外套。<br><br>樂雨戀早前曝光，雙方粉絲在網上互罵，但余文樂對吳雨霏愛護有加，有指他豪花十多萬請女友歐遊，二人昨晚結束甜蜜之旅返港，雖然有近半百記者在機場接機，但樂仔、Kary依然未有公開承認拍拖。<br>昨日樂仔與Kary齊齊乘搭國泰航班自倫敦返港，約6時40分，戴冷帽的樂仔由B閘出來，手推四篋行李，10分鐘後，Kary則在A閘步出，記者發現其中有兩個為情侶篋。</p><p>承認有拖拍</p><p>樂仔步出禁區，由公司同事接機，見大批記者時依然保持笑容，雖不時說很累，但仍停下做出勝利手勢及接受訪問，問到是否要公開戀情，樂仔裝儍說：「你講乜呀？」與Kary是甚麼關係？樂仔說：「工作以外嘢好少回應，感情唔想講太多。」拍拖三個月？他笑說：「唔知呀！」介意形容Kary係女友？他笑一笑說：「唔知！放過我啦！」他又賴皮的說：「冇諗過答太多，總之我唔係一個人，畀啲時間我。」視Kary結婚對象？樂仔說：「要賺錢至可做到好多嘢。」是否同房？他笑言自己有很多間房，對於有說Kary因追不到周柏豪才追他，樂仔笑言：「嘩，我正好多！」</p><p>Kary表現閃縮</p><p>樂仔大方談及女友，但10分鐘後現身的Kary表現閃縮，一直貼牆低頭行，但仍停下來拍照，問到是否跟樂仔拍拖？Kary說：「遲啲先講。」是否同房？她瞪大眼笑一笑未有回答！至於有指她追不到周柏豪而追樂仔？Kary笑言是不實報道，但對樂仔話自己正，她即說：「兩個都正。」在被追訪期間，Kary多次笑得很開心。另樂仔在回港期間在香港時間凌晨6時上微博抒發感受，大呻受狗仔隊追訪的困擾。<br>採訪：張俊銘<br>攝影：陳志嵐</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>