<html><header><meta charset="utf-8"><title>超儀煙淚致敬</title></header><body><h1>超儀煙淚致敬</h1><p>何超儀（Josie）最近推出翻唱碟《八十再玩》，翻唱佢最尊敬嘅八十年代歌手包括梅艷芳、羅文、張國榮（哥哥）同陳百強嘅歌。超儀仲幫雜誌影相，重演幾位殿堂級歌手嘅經典造型，Josie扮邊個似邊個，尤其梅姐嘅「裝飾的眼淚」造型，黑白cool爆加上粒淚水形水晶，甚有當年梅姐雌雄莫辨嘅神采。另一張九一分界、蠟起頭髮扮哥哥吞雲吐霧嘅造型，都維肖維妙。<br>Josie呢隻碟以USB形式出售，仲附送Lady GaGa嘅創作總監Matthew Williams設計嘅梅姐等四位歌手嘅肖像T恤，Josie話：「四位都係我對流行音樂嘅啟蒙老師。」原來Josie仲教過梅姐游水：「梅姐同家姐（超瓊）好好朋友，記得我14、15歲時，梅姐話想學游水練氣，我就日日去佢屋企樓下泳池陪佢游水。」<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>