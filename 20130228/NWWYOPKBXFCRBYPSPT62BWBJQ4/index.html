<html><header><meta charset="utf-8"><title>是我小時候：林莉有個犀利媽</title></header><body><h1>是我小時候：林莉有個犀利媽</h1><p>現年32歲，於05年參選港姐奪得季軍的林莉（Carrie），回顧童年原來是個討厭影相，沒有表演慾的女生，生於傳統家庭，她笑言有一個好犀利的媽媽，全職湊大她們四兄弟姊妹。<br>撰文：張俊銘</p><p>翻開林莉的家庭相簿，沒有太多照片，Carrie笑指自己年幼時討厭影相，雖然現在身兼幕前及名模，但她的童年卻沒有表演慾，只是勉強參加過話劇及朗誦表演，畢業後在廣告公司任文職，直至選港姐才改變她的生活。<br>林莉在家中排第三，有一姊一兄及一個弟弟，林莉回想：「翻開相簿，發覺好少見到我爸爸，佢係潮州人，好有威嚴，好少影相，可能我係女所以好黐媽咪，成日要佢抱。」</p><p>父母思想傳統</p><p>林莉胞姊比她年長五年、哥哥年長三年，而弟弟比Carrie年輕五年，弟弟在年紀很小的時候，思想已很成熟，不用其他人擔心，而哥哥就是着重原則的長輩，姊姊很懂得照顧人，Carrie說：「爸爸唔喺屋企，就係阿哥話事。」Carrie指父母思想傳統純樸，家庭觀念重，整個家庭也很團結。<br></p><p>想像到在沒有「桃姐」，要湊四個小朋友出街是如何狼狽的事情，Carrie說：「媽咪好犀利，因為爸爸要返工，佢經常一個人湊住我哋四個周圍去，好簡單嘅生活，但係好開心同滿足，辛苦晒媽咪。」Carrie表示，屋企雖然不是很有錢，但媽咪會為他們四兄弟姊妹安排生日會慶祝，每到聖誕等節日，又會安排不同的節目，Carrie說：「爸爸媽媽大約61歲，佢哋好健康，又做氣功，又跑馬拉松，我哋前年就一齊去北京旅遊。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>