<html><header><meta charset="utf-8"><title>呂慧儀幫老公抹嘴</title></header><body><h1>呂慧儀幫老公抹嘴</h1><p>【荃灣】呂慧儀嫁咗畀港男老公黃文迪都有年幾，見佢哋好恩愛，冇話因為老婆紅過老公而女尊男卑。前晚11點幾，兩公婆去咗荃灣一間雲南米線餐廳開餐，黃文迪打扮簡單，相反呂慧儀好似驚死有人認得咁戴住cap帽，仲要拉到好低。間店夜晚都好旺，佢哋等咗十幾分鐘至有位，入到去叫完嘢兩公婆就各顧各打手機。到有嘢食嘅時候，黃文迪一啖食落去露出痛苦表情，唔知係太熱定太辣，呂慧儀即刻好緊張喺手袋攞咗包紙巾幫老公抹嘴，真係細心。<br>採訪、攝影：徐錦池、陳辰</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>