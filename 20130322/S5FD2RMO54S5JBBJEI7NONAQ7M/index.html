<html><header><meta charset="utf-8"><title>滋味鵝肝漢堡</title></header><body><h1>滋味鵝肝漢堡</h1><p>鍾意食Burger嘅朋友，相信都聽過Burger Box嘅大名，上星期佢就喺銅鑼灣世貿開咗分店，而我當然先「食」為快啦！佢哋嘅鵝肝醬汁牛肉漢堡，簡直就一流，以為鵝肝醬好膩，點知俾塊安格斯肉眼漢堡扒索一索，完全唔覺得膩，仲令到塊扒特別鮮甜好味！除咗漢堡，佢哋嘅松露薯條更加好食到唔使講嘢！而餐廳仲會提供唔同嘅套餐，包括$68包漢堡包、薯條同汽水；$98就可以享用漢堡包、薯條、汽水同自助沙律吧一次！各位食肉獸，咪錯過啦！</p><p>查詢：2894 8238</p></body></html>