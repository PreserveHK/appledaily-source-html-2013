<html><header><meta charset="utf-8"><title>中梵關係陷低谷　<br>韓大輝總主教批評︰中共想自製教宗</title></header><body><h1>中梵關係陷低谷　<br>韓大輝總主教批評︰中共想自製教宗</h1><p>【 《蘋果》記者張嘉雯梵蒂岡直擊】<br>【本報訊】教宗本篤十六世在任八年，不但曾去信中國天主教徒，又成立中國事務委員會。原本平穩發展的中梵關係卻因兩年多前中國自選「自聖主教」，又報復不服從愛國會的主教而陷低谷。教廷萬民福音部秘書長韓大輝總主教批評，中國的做法倒退至50年代，非法主教團企圖行使教宗權力想當「中國教宗」。</p><p>在港土生土長，前年成為教廷萬民福音部秘書長的韓大輝接受本報訪問時批評，愛國會企圖控制天主教會，「今日就叫你去開彌撒，祝聖呀邊個邊個，連要講乜說話都指定埋，完全係倒退返去50年代嗰種做法，連教宗都唔可以逼一個主教開彌撒啦」。他又指，2010年，中國突然自選郭金才為河北承德主教，令教廷震怒，「所有人都好震驚，好似過去30年嘅經濟開放係冇咗一樣」。郭現任中國天主教愛國會副主席、主教團秘書長。</p><p>斥中國重利益輕原則</p><p>去年7月，上海教區輔理主教馬達欽在祝聖禮上表明不再接受愛國會的職務，同年12月，不獲教廷承認的中國天主教主教團宣佈撤銷馬達欽的任命，馬被軟禁八個月至今。韓大輝指，事後整個上海教區遭報復，修院無法開課，神父修女要參加洗腦班，「佢哋撤銷主教任命，即係行使緊教宗嘅權力？係咪即係想做中國教宗？佢係咪想自辦教會？」<br>相反，同樣由共產黨管治的越南，不但今次有樞機出席教宗選舉，去年10月更在當地舉行亞洲主教團協會40周年會議，反映教廷與越南互信增加，「多得越南嘅兄弟姊妹團結，好英雄嘅見證，而政府亦都明白到宗教對社會和諧有正面影響，佢哋地方細，主教間易聯繫，中國地方太大，要刻意分化佢哋好容易」。<br>他解釋，越梵之間有默契，找出雙方都合適的人選，「當然政府會從社會和諧嘅角度出發，唔會揀嗰啲同政府對抗嗰種人做主教……我相信過多50年、70年又唔會係咁，會與時並進」。<br>他認為，中國社會時以「國情」做擋箭牌，推崇功利主義，人們着重眼前利益，不依照原則做事，「你信奉得呢個宗教，就係接受教宗係最高領導人，如果你話信耶穌，而同教宗只係精神上連繫，冇咗教宗任命主教呢種關係，咁只可以稱係另一個基督教派，而唔係天主教」。</p><p>盼習總改善雙方關係</p><p>他希望中梵新領導人可以改變現象。他觀察到，習近平主張處理貪污問題，不要鋪張浪費，與新教宗提出神貧和更新教會的期望相似，「教會入面都有啲唔係絕對純潔既成份，都有啲雜質要清除，我諗共產黨反對貪污，同教會有共同理想」。他指中國人「聰明」，領導人一代較一代開放，相信中梵關係會得到改善。<br>上任教宗建立中國事務委員會，由各地教會專家向教宗提供意見，至今仍然有效，方濟早前已表明會恢復所有部門首長職位，直至另行選出，韓大輝相信新教宗會建立自己的團隊，官員會重新「洗牌」，國務卿貝爾托內的位置會換人，對方早前因年紀緣故已提出請辭。</p></body></html>