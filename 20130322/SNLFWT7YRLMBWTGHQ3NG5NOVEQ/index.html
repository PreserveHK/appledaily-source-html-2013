<html><header><meta charset="utf-8"><title>中環在線：過半數投資者<br>唔識計基金回報 - 李華華</title></header><body><h1>中環在線：過半數投資者<br>唔識計基金回報 - 李華華</h1><p>政府成日話希望香港成為資產管理中心，但原來好多人連基金回報點計出嚟都唔知，睇怕政府唔好淨係掛住諗方法，方便海外基金來港開業，教識羊生羊太都好重要。<br>香港投資基金公會舊年10至11月期間，以選擇題形式搞咗個網上問答比賽，814人（72%係投資者）完成38條問題，平均答中60%。<br>公會主席李錦榮話，最多人答錯兩條問題，分別係基金回報點計出來（答案：比較期初及期末的基金買入價、賣出價或資產淨值後，加上基金的派息（如有）收入），同埋基金一般以邊種定價機制進行買賣（答案：未知價），呢兩條都有過半數人答錯。開講有話，先了解，再投資，連賺蝕點計都未知，就唔好投資嘞！</p></body></html>