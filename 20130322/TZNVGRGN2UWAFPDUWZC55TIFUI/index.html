<html><header><meta charset="utf-8"><title>中環在線：監管天王狄勤思<br>過檔財匯局 - 李華華</title></header><body><h1>中環在線：監管天王狄勤思<br>過檔財匯局 - 李華華</h1><p>今個月初卸任港交所（388）上市科主管嘅狄勤思（Mark Dickens，圖）轉頭有新工。政府噚日宣佈，委任佢出任財務匯報局（FRC）行政總裁，任期三年，下月一號生效。<br>阿Mark出身自澳洲證監會，可以話幾乎做勻本港監管機構，早喺1991年已加盟香港證監會企業融資部，之後喺1997年升任法規執行部執行董事，兩年後轉任市場監察部執行董事，2005年離開香港證監，後來去過惠理（806）做風險總監，09年重返監管機構，加盟港交所上市科做阿頭。<br>阿Mark今年60歲，連港交所都話佢提早於3月1日離任係退休，點知一個屈尾十就去咗FRC做CEO，唔通香港真係冇監管人才？</p></body></html>