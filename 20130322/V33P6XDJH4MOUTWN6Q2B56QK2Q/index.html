<html><header><meta charset="utf-8"><title>李心潔增肥補胸肺</title></header><body><h1>李心潔增肥補胸肺</h1><p>李心潔與女模Jocelyn夫婦昨日在尖沙嘴冒雨出席腕錶店開幕活動，李心潔穿貼身裙，顯得比以前肥，她表示是去年拍完電影《逃出生天》後休息所致：「拍完瘦得緊要，有放火、廢煙場口，拍完唔舒服好多個月，中醫話要好好休息幾個月，我呢兩個星期先好番。中醫話我瘦，對胸肺唔好，要食多啲。」谷肥預備做媽咪？她說：「順其自然，唔係想有就有，冇壓力下努力。」<br>將忙於宣傳電影與慈善工作的心潔，已與好姐妹梁詠琪食飯慶祝生日，問可會送BB用品作禮物？她說：「唔畀佢壓力。」兩姐妹各自生BB，將來可安排BB相睇，親上加親，她說：「有啲遠，大家追住問生仔好大壓力，我哋要心情放鬆。」<br>採訪、攝影：林嘉慈</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>