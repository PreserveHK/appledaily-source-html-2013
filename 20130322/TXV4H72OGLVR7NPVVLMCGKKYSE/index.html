<html><header><meta charset="utf-8"><title>中環在線：長實黃思聰<br>摩雍澄軒賺半球 - 李華華</title></header><body><h1>中環在線：長實黃思聰<br>摩雍澄軒賺半球 - 李華華</h1><p>超人上月劃時代拆售葵涌雍澄軒酒店，價錢之抵，360間房兩日賣晒，好多自己友都買番間，長實（001）樓神趙國雄其中一名頭馬黃思聰（圖）最畀面，用近600萬掃入兩間，市傳佢已摩出一間賺50萬。</p><p>話買嚟長線收租
</p><p>土地註冊處資料顯示，黃思聰買入嘅雍澄軒酒店房，分別係15樓1室同25樓1室，建築面積661呎，實用498呎，成交價分別係297.9萬元同302.4萬元。兩間房嘅正式買賣合約，文書日期正正係政府上月22日公佈雙辣招當日。市傳黃思聰已摩出25樓間房，成交價約352萬元，如果係堅嘅話，即係轉手即賺50萬。不過黃思聰唔認已摩貨，只係話買嚟長線收租！</p></body></html>