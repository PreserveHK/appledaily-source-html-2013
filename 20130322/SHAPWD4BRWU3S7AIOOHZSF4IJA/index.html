<html><header><meta charset="utf-8"><title>中環迷你裙：facebook專員唔易做 - Samantha</title></header><body><h1>中環迷你裙：facebook專員唔易做 - Samantha</h1><p>統計處公佈各行業月薪中位數，金融業升幅僅1.5%，絕不意外，但通訊資訊業中位數達17K之餘，人工還有6.3%的增幅。不得了，看來做IT才俊好過做金融才俊。智能手機和社交媒體冒起，令行業出現人才荒，有留意招聘網站便會發現，social media marketing近年非常渴市。<br>據統計，公司往往最捨得使錢喺官方網站，其次是社交媒體，越來越多公司開設官方粉絲專頁，吸引讀者like定期發放資訊。近排同朋友食飯，佢正正做緊好多人眼中的dream job──搞社交媒體市場推廣，奉旨上facebook。<br>事實卻是，識玩和識用是兩回事，基本功如貼文要簡而精，內容要引起討論、互動，太少更新驚冇作用，貼得太多facebook又會篩走貼文，浪費資源。有機構向全球市場總監做調查，他們預期五年內社交媒體佔市場推廣的預算，將由一成唔夠增加至兩成，前景係咪好好呢？順帶一提，呢位朋友食住飯仲同個客貼緊文！<br><br>Samantha<br>本欄逢周一、三、五刊出</p></body></html>