<html><header><meta charset="utf-8"><title> 樂香園：供不應求的牛牛 - 海迪</title></header><body><h1> 樂香園：供不應求的牛牛 - 海迪</h1><p>近年中國產能過剩的行業，只怕多到你十隻手指都數唔晒，例如造船、鋁廠、光伏，甚至連百貨公司，都話擴張過龍。但有一個行業，是近幾年來一直都供不應求的。呢項產業喺養牛牛，生產原奶。<br>自08年毒奶醜聞後，中國政府致力整合原奶市場，淘汰那些只得幾隻牛牛的小型農戶，推動大型牧場建設，當年因奶禍撲殺了唔少乳牛，亦為市場日後出現樽頸埋下咗伏筆。據市場研究數據，過去六年中國對牛奶產品的需求平均增幅達14%，但期內原奶產量的升幅卻只有1.2%。今年上半年，原奶價格急升逾12%，蒙牛（2319）皇牌特侖蘇就係因為咁，啱加價最多10%。<br>難得仲有行業投資不足，咁揸牛奶咪好好搵？睇吓現代牧業（1117），雖然已經係行內龍頭，增長唔錯，但股價表現卻一直冇乜長進。養牛係資本密集行業，前期投資大，風險高（乳牛如果有乜病痛已經好頭痕），股本回報偏低，加上那堆你永遠搞唔明白的乳牛公平價值點計，又驚爆品質問題，就算行業sexy，有時仍會令投資者卻步。<br><br>海迪</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>