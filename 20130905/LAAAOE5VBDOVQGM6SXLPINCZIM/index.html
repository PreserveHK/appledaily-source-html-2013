<html><header><meta charset="utf-8"><title>啟剛怕老婆幫仔換片</title></header><body><h1>啟剛怕老婆幫仔換片</h1><p>剛榮升為爸爸的霍啟剛，昨日在灣仔會展出席香港青年聯會會董會就職典禮，出任第21屆主席。問啟剛湊B熟手？他說：「一星期咋，幾大挑戰，慢慢上手。」幫囝囝換尿片及洗澡？他說：「一定做，如果唔係畀老婆講一世。」<br>湊B時雞手鴨腳？啟剛說：「冇，知道佢頸弱，上堂學過會小心。」擺滿月酒？他表示一家人食飯，滿月或百日宴都可以，並謂爺爺未為BB改名，又說：「寫致辭稿時BB喊，要睇佢，但唔覺煩，媽媽朱玲玲成日影相，BB個樣會變，要紀錄。」<br>採訪：盧妹<br>攝影：黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>