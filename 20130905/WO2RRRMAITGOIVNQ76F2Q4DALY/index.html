<html><header><meta charset="utf-8"><title>4G韓Phone玩連拍　𢱑背速影</title></header><body><h1>4G韓Phone玩連拍　𢱑背速影</h1><p>踏入9月，韓國牌子最積極！繼Samsung將於德國IFA大展拳腳，當地土炮Pantech也經水路抵港，推出G2後另一款支援Cat 4 LTE（或稱LTE-A）的韓版機Vega A880。除了玩通全港4G頻譜，機背設計更提供單指揭頁、上網，甚至連續喪拍，5.6吋大芒又點？單手就玩晒！<br><br>記者：陳國輝<br><br>攝影：陳國良<br><br>模特兒：Blaire@Unique</p><p>食指掃背　影相上網</p><p>反轉背，除咗例牌見到相機、閃燈同喇叭，我仲喺A880背上，見到一粒「V-Touch」按鍵。簡單點說，佢玩法類似Mouse Cursor，除咗靠手指移動來揀選屏幕上的應用程式、瀏覽網頁之外，佢仲係一粒實體鍵，你只要㩒入去，便可直接點選功能，就算平時拎起，亦只需靠一隻食指玩晒！<br>不過，更抵讚係用途廣泛，喺設定介面內，用家可隨意更改V-Touch的用途，包括設定為瀏覽器、日曆又或者計算機等快捷鍵，甚至喺影相時，V-Touch還可變身成Shutter，一見到靚嘢，單指即按即拍，勁快手！現場還示範拎住A880拍攝模特兒，雖然機背輕觸鍵比較敏感，但玩法有點單一，唔可以Zoom In同Out，揀選拍攝模式，始終雙手並用好啲。</p><p>Pantech Vega LTE-A A880</p><p>系統：Android 4.2.2<br>處理器：<br>Qualcomm Snapdragon 800 2.3GHz四核<br>記憶體：2GB DRAM<br>屏幕：5.6吋1,080×1,920 IPS LCD<br>體積：153.4×78.3×10.5mm<br>重量：178.5g<br>顏色：黑、白<br>主要功能：<br>1,300萬像素鏡頭、1080P拍片、NFC、<br>支援LTE-A高速上網<br>售價：$4,980<br>查詢：三禾電氣（2374 0618）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>