<html><header><meta charset="utf-8"><title>政府太弱　當然多出聲</title></header><body><h1>政府太弱　當然多出聲</h1><p>【本報訊】「媒體講嘅中產，其實從來都唔係中產。」《四代香港人》作者、新力量網絡主席呂大樂傾向以職業區分，認為專業行政管理人員才算中產。他說中產變化不大，「政府太弱，當然出聲會比以前多，但見唔到有突然變到好熱衷於某件事」。<br>雖然遊行示威偶爾有中產身影，但始終沒有個別運動或政黨，能真正滙聚中產的想法，「中產由物質到生活質素都有不滿，但未滙聚成一個明確訴求，亦唔會特別想要啲乜嘢政策」。<br></p><p>沒必要統一定義
</p><p>調查顯示，七成人認為關心社會事務是中產必備條件。但自認中產的呂大樂不以為然，「街上人嘅印象覺得中產係咁，唔代表中產真係咁」。他說中產與絕大多數人一樣，比較中立，「唔好兩極化去睇，我會關心，但唔一定持續參與，要花時間、精力，需要取捨」。<br>03年7.1遊行是小陽春，不少中產上街，但當中很多人是只此一次，「如果你要我長期做一件事，我一定會問，你畀到乜嘢我？」他認為沒必要統一中產定義，「大家可以有唔同諗法，最緊要你自己知道自己講緊邊一群人。如果你話想幫中產，想爭取專業管理人員支持，但政策就話起200呎居屋，即係雞同鴨講，管理人員又點會滿足於有個居屋單位呢？」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>