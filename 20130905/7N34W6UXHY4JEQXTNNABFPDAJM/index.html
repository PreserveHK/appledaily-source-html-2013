<html><header><meta charset="utf-8"><title>中環在線：那些年　富豪們用的Nokia - 李華華</title></header><body><h1>中環在線：那些年　富豪們用的Nokia - 李華華</h1><p>蘋果與三星近年雄霸手機市場，就連諾基亞（Nokia）都舉白旗，將手機業務賣畀微軟。華華一直係Nokia粉絲，貪佢手機款式越出越型，又襟用，兩、三年唔換機都冇問題。</p><p>諾基亞當紅嗰陣，好多富豪名人都有一部㗎，好似最鍾意IT Look示人嘅電盈（008）主席李澤楷，千禧年就拎住呢部銀式手機。1999年Nokia曾經推出一批包括紅、橙、綠等多色嘅Nokia 8210，新世界發展（017）創辦人鄭裕彤有部紅色，幾潮呀。<br>賭王何鴻燊、香港足球總會名譽副會長余錦基10年前亦係Nokia粉絲。可惜，隨住智能手機普及，蘋果與三星越走越前，Nokia粉絲好難唔移情別戀，華華今年都換咗部iPhone了。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>