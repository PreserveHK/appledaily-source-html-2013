<html><header><meta charset="utf-8"><title>中環在線：內銀音樂椅　工行欠三副行長 - 李華華</title></header><body><h1>中環在線：內銀音樂椅　工行欠三副行長 - 李華華</h1><p>幾隻內銀股嘅行長今年初玩音樂椅，調職或退休，中行（3988）前董事長肖鋼就去咗中證監做主席，行長調完好快就到副行長，內地傳媒近日就開始估領袖，估吓邊個去邊度。<br>其中，工行（1398）最受人關注，事關行長楊凱生榮休，由副行長易會滿接棒，因而多出吉位，另外兩位副行長王麗麗與李曉鵬，又分別退休同調職，又多出兩個吉位。</p><p>農行亦有變動</p><p>內地傳媒估計，工行山東分行行長谷澍，同埋曾經喺工行任職、現任長城資產管理公司總裁嘅鄭萬春，都有機會做工行副行長。46歲嘅谷澍，喺工行2006年上巿時出唔少力，當時佢係董事會秘書，負責同投資者、傳媒搞關係。<br>除咗工行之外，成日蒲頭嘅農行（1288）董事會秘書李振江，傳聞都有機會內部晉升，做副行長。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>