<html><header><meta charset="utf-8"><title>中環在線：港紅底芬佬　入會方便講數 - 李華華</title></header><body><h1>中環在線：<br>港紅底芬佬　入會方便講數 - 李華華</h1><p>由南方東英、華夏基金等資產管理公司發起成立嘅香港中資基金業協會喺今日正式成立。叫得香港中資基金業協會，當然要根正苗紅先入得會，𠵱家佢哋有超過30間會員機構，全部都係本地具中資背景嘅資產管理公司。<br>第一屆會長由南方東英資產管理總裁丁晨擔任，再加多6個副會長。協會成立嘅目的包括要增強「在港中資資產管理機構的團結協作和競爭力」，同埋加強「與政府有關部門和監管機構的廣泛溝通」，簡單嚟講，即係集合業界力量，方便日後同政府講數。<br>家陣財經業界起碼有8、9個呢類業界組織，由經紀、券商老闆、分析員都有，佢哋越來越明白團結就是力量呢個道理。將來監管機管同政府有乜新嘢想推，佢哋用個會嘅名義去傾，有力好多。<br>聽聞，財經事務及庫務局局長陳家強今日會現身呢個新協會嘅成立儀式，盡早摸底都好嘅。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24 </p></body></html>