<html><header><meta charset="utf-8"><title>「最緊要有層樓揸手」</title></header><body><h1>「最緊要有層樓揸手」</h1><p>【本報訊】月入三至六萬、有私人樓「揸手」，中產之聲主席李子榮認為調查結果與現實尚算接近，「中產家庭最緊要有個物業，屬於自己嘅安樂窩，無論佢（價值）幾多錢」，加上要交稅、擁有大學學位及專業資格，「譬如律師、會計師或者管理階層」，便符合其組織對「中產」的定義。<br>但對調查提及七成人指中產關心社會時事，李子榮有保留。「唔少中產對時事興趣都唔大，反而個人家庭、子女教育同個人享受會更加關心」；財爺曾俊華年初指「飲咖啡、睇法國電影」都算中產，他亦不認同，因「每個階層都可以做」。<br>他說70至80年代經濟起飛，當年中產可以安心努力「搵錢」，但現今中產不易做，「交稅多、福利少，要調整生活（質素），好難好似以前咁揮霍，投資都要好小心；加上近年興裁員、外判，好多人擔心前景，但又未到退休年齡，壓力越嚟越大」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>