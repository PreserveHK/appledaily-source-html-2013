<html><header><meta charset="utf-8"><title>金剛醜版嫦娥搶鏡</title></header><body><h1>金剛醜版嫦娥搶鏡</h1><p>曾過檔亞視的陳彥行前晚與黃又南、鄧兆尊、麥玲玲等在將軍澳電視廣播城為《超級無敵獎門人》終極篇擔任嘉賓，擁36D巨胸的行姐與貝安琪均收起性感，風頭被扮激醜版嫦娥的金剛搶去，行姐笑說：「我以為有玲玲姐撐住，但電視上睇我都應該好動盪。」現場亦有灑鹽花，林曉峰見貝安琪身後有兩隻人形兔便笑說：「有兩隻兔好安全，一隻叫0.01、一隻叫0.02。」</p><p>行姐透露現在數碼廣播電台做主持，她直言恨返無綫拍劇，問有否拍拖？她說：「冇，男人信唔過，我同兆尊一直都係朋友。」金剛透露中秋要開工，未必能陪女友陳蕊蕊一同慶祝，對微軟收購Nokia，曾拿Nokia手機拍MTV的金剛說：「好意外，Nokia陪好多人成長，最鍾意6150型號。」<br>採訪：王崇穎<br>攝影：陳順禎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>