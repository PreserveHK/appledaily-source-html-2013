<html><header><meta charset="utf-8"><title>隔牆有耳：通緝犯張五常中大開Talk - 李八方</title></header><body><h1>隔牆有耳：<br>通緝犯張五常中大開Talk - 李八方</h1><p>有人話，狼英上場以來，政治同經濟上都變得越嚟越左，講福利主義嘅左派大行其道。不過唔使擔心，嚟緊就快有人幫右派出聲，唔使驚，唔係周融，而係大右派兼殿堂級教授張五常（圖）。吓，乜張五常唔係美國政府嘅通緝犯嚟嘅咩，邊個食咗豹子膽，搵通緝犯開talk呀？</p><p>靠電子視像「現身」</p><p>答案係中文大學。八方噚日喺《信報》睇到個廣告，中大趁50周年紀念搞咗個經濟論壇，標題係「最具份量嘅嘉賓、最難得嘅碰頭」。一睇張嘉賓名單包括「世界著名經濟學家張五常」、港大王于漸、科大雷鼎鳴，應該正名係經濟右派嘅黃金組合。<br>張五常除咗係著名經濟學家，其實佢仲係一個被通緝人士，皆因佢2003年因為被控出售假古董同逃稅，要坐監兼罰款，美國出咗通緝令，但張氏夫婦逃到內地，美國都冇佢符，因為大陸同美國冇引渡協議。所以廣告都有講明，話張五常只係透過電子視像演講，唔會現身㗎！<br>八方走去問美國領事館，問吓佢個美國通緝令係咪仲有效？美領事會唔會搵中大幫手通緝張教授？但美領事冇回應；中大暫時都仲未有回覆。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>