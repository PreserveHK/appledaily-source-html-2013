<html><header><meta charset="utf-8"><title>JM陳柏熹密密斟</title></header><body><h1>JM陳柏熹密密斟</h1><p>【銅鑼灣】文詠珊（Janice Man）被傳搭上富二代新歡衛以德，早前兩個拍拖食一蘭拉麵，前晚11點JM又去銅鑼灣食一蘭，今次換咗Moiselle太子爺陳柏熹做觀音兵，同行仲有一名女友人，佢哋分別揸車抵達，陳柏熹好有風度先去排隊，JM其後先落車會合。佢同陳柏熹咬耳仔傾得好開心，又齊齊分享玩手機WeChat，全程當同行女友人透明，佢哋離去時發現記者，JM煞有介事低頭收回笑容，陳柏熹更急步攞車走人，唔知JM係咪怕緋聞男友衛以德呷醋呢？<br>採訪、攝影：徐錦池、畢紹基</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>