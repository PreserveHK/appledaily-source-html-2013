<html><header><meta charset="utf-8"><title>與女友嗌交   「攬都攬唔住」　馬路狂奔　青年捱撞重傷</title></header><body><h1>與女友嗌交   「攬都攬唔住」　<br>馬路狂奔　青年捱撞重傷<br></h1><p>【本報訊】懷疑曾經飲酒的26歲青年，昨凌晨與女友於深水埗街頭因感情問題爆發罵戰，其間男子怒火中燒拂袖而去，豈料他衝越五條行車線後即遭駛至的士狂撼，再拋開10米後墮地，頭部重創，女友親睹男友捱車撞，激動衝上前緊抱倒地男友嚎哭，並向途人大叫：「我都叫佢唔好走……攬都攬佢唔住……」。受傷青年經送院搶救後性命垂危。<br>記者：鄭文輝　馬嘉鍵</p><p>命危青年姓葉，經腦掃描後證實腦部出血，現留醫深切治療部，情況危殆，女友與多名親友趕抵醫院，憂心忡忡。<br>事發於昨凌晨1時許，葉疑飲酒帶醉，與女友行經荔枝角道近楓樹街一間便利店門外時，兩人因為感情問題起爭執，雙方於街頭拉拉扯扯。</p><p>衝出五條行車線
</p><p>其間葉懷疑情緒激動，撇開女友後衝出馬路欲離去，他先成功橫過往旺角方向的三條行車線，再企圖衝過往美孚方向的另外三條行車線。<br>當葉衝抵第五條行車線時，60歲姓楊司機剛駕駛的士載着一名男乘客駛至，司機事後向警員稱，當時只見一個黑影閃至，但已收掣不及將葉撞倒，事主被撞上車頭冚，頭部撼爆的士右邊擋風玻璃，再隨車飆前10米後反彈墮地，倒卧的士車旁，頭破血流。</p><p>「都叫佢唔好走」
</p><p>女友目睹葉遇車禍，大驚衝過馬路緊抱男友崩潰嚎哭，狂呼：「我都叫佢唔好走……攬都攬佢唔住……見佢就咁衝出去！」<br>救護員接報到場後立即為傷者急救及送院，經搶救後情況危殆，警方即場為姓楊的士司機進行酒精呼氣測試，證實他並無飲酒，擁有30多年駕駛經驗的他，事後亦手足無措，並無奈稱：「我只係見到有個黑影撲埋嚟，我抽頭都抽唔到，自己唔好彩囉！」</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>