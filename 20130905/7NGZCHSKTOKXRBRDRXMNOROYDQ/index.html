<html><header><meta charset="utf-8"><title>隔牆有耳：超筍工　靚衫任着有錢收 - 李八方</title></header><body><h1>隔牆有耳：<br>超筍工　靚衫任着有錢收 - 李八方</h1><p>「邊做邊玩」嘅筍工，很想要吧。如果唔係，澳洲國家旅遊局推出昆士蘭國家公園巡護員，都唔會吸引到嚟自世界各地嘅應徵者喇。𠵱家香港大專生都有筍工，可以免費任着當季最新靚衫，喺校園大搖大擺做生招牌，而且參加活動仲有時薪$60，兼職月薪都有5,000至6,000蚊㗎。</p><p>英倫時裝品牌Jack Wills呢個計劃叫Seasonnaires，類似招募大使咁，舊年都已經搞過㗎喇，不過今年第一次大型公開招聘，對象主要針對大專生，名額有18個，8個留畀佢哋嘅兼職大專生員工，餘下10個公開招募。<br>Seasonnaires為期一年，每季可以免費揀衫着，喺校園做生招牌，亞洲區經理Serene話，佢哋請人唔使靚仔靚女，反而性格開朗、有創意更加緊要，因為大使仲要參與活動，如搞音樂會、派對、實習。好似11月咁，就要以英倫打扮由銅鑼灣踩單車到尖沙嘴。佢話活動全部時薪最少60蚊，畢業後仲可優先受聘變長工。</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>