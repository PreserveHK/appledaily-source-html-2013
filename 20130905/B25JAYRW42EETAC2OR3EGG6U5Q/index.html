<html><header><meta charset="utf-8"><title>陳蕊蕊Yumi同住不相見</title></header><body><h1>陳蕊蕊Yumi同住不相見</h1><p>陳蕊蕊、楊焉（Carol）和王宗堯昨日在尖沙嘴一拳館練習泰拳，備戰下月1日舉行的比賽。陳蕊蕊透露練習時被打中鼻及扭傷頸，問男友金剛是否很心痛？她笑說：「我都有叫佢一齊玩，佢聽到我話比賽都愕然，不過冇阻止。」對與陳偉成（Avis）及新歡Yumi之間的三角關係已平息，陳蕊蕊說：「平復番好多，我同Yumi𠵱家仲一齊住，但一直好少見面，如有其他人上去屋企都會互相通知，所以唔太尷尬嘅。」<br>因陳靜（DaDa）突然「引退」令王宗堯在電影《喜愛夜蒲3》角色被刪，有傳DaDa已返港，他說：「我唔知，噚晚仲同大家嘅共同朋友見面，希望佢身體健康，準備好就出嚟同大家澄清吓啦。」Carol剪髮增磅準備出賽，她說：「唔斷手腳就OK，口腫面腫我諗偉大嘅化妝術會遮得住。」<br>採訪、攝影：藍文浩</p><p>肥佬黎有今日，全賴阿媽細個同佢講過乜？即睇最新一集《亂噏24》，話唔定幫到你！ <br> http://bit.ly/appletalk24  </p></body></html>