<html><header><meta charset="utf-8"><title>DaDa暴食　唔養胸</title></header><body><h1>DaDa暴食　唔養胸</h1><p>陳靜（DaDa）、賈曉晨（JJ）、何佩瑜（Jeana）、梁政珏、Jessica C.同Mandy Lieu等，前晚齊齊谷胸喺灣仔出席晚宴，JJ窄裙中空夾出八字胸底，最瞓身搏命。<br>DaDa就暴肥，谷胸唔及一對麒麟臂搶鏡，佢話新年暴食兼電影慶功，肥咗10磅：「少少谷到唞唔到氣，𠵱家請咗健身教練。」仲話冇收到通知《低俗喜劇2》可能要勁裸露，又話𠵱家係演員，求進步，唔會隨便露肉：「推咗四部要求性感嘅片，咁梗係有其他選擇啦。」JC就話自己個fb同Instagram，間中收到性騷擾留言：「亞洲人還好點，外國有些留言很惡毒。」莊思敏同何超雲前度王大業傳過緋聞，兩個人前晚孖住影相，莊思敏又爆王大業本來想請佢食飯，但最終佢行騷，請咗對方食檸檬。<br>撰文：洪紅克</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>