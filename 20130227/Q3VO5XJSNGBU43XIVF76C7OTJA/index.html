<html><header><meta charset="utf-8"><title>關仁隱事：「屎精」金句主人 - 關仁</title></header><body><h1>關仁隱事：「屎精」金句主人 - 關仁</h1><p>「頭兩頁」喺《衰鬼，你係得嘅！》演戇男追「長腿姐姐」，經常俾人笑佢「真係食咗好多飯」，其實之前「矮仔」喺扮嘢節目已經扮過佢做主持訪問人，亦係吓吓都講「我今日真係食咗好多飯」，非常有喜劇效果，直到劇集出街，效果更加過癮，而且仲多咗人知佢有呢句金句㖭。但原來最早講呢句金句嘅唔係頭兩頁，而係同佢一樣有份主持訪問節目嘅「屎精」，不過屎精份人好認真唔多玩得，所以啲人唔敢扮佢，搞到頭兩頁要「獨食」呢句金句，係咁俾人玩。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>