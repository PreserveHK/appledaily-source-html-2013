<html><header><meta charset="utf-8"><title>中環在線：<br>未來筍工：阿凡達管理員 - 李華華</title></header><body><h1>中環在線：<br>未來筍工：阿凡達管理員 - 李華華</h1><p>以前話畀人知從事金融業，喺投行做賓架、分析員，對方多數投以艷羨目光，可惜近年冇呢支歌仔唱，對方可能會畀個擔心眼神問一句：「你間行幾時裁員？」隨住數碼發展同人口老化，有未來學研究專家估計，未來嘅筍工多數同長者或虛擬世界有關。</p><p>垂直耕作有前途</p><p>英國有報章搵未來學專家預測，有啲𠵱家唔存在嘅工種未來會成為主流，例如垂直耕作農夫或身體部件創造者，前者為省地方而向上耕作，後者專為運動員同士兵創造身體部件。其他工種仲有阿凡達管理員，負責設計同管理虛擬人類、為零售同廣告商設計虛擬建築嘅數碼建築師、長者健康顧問、長者看護、提升記憶力外科醫生等等。<br>大家為仔女提供升學意見時，不妨參考吓。</p></body></html>