<html><header><meta charset="utf-8"><title>阿Sa炒車瘀爆</title></header><body><h1>阿Sa炒車瘀爆</h1><p>Twins、洪卓立及羅力威等昨日在尖沙嘴出席水晶活動，眾人齊齊示範水晶飾物。早前有指蔡卓妍（阿Sa）與男友陳偉霆去泰國旅行箍煲，阿Sa表示是與大班朋友同行，其間玩吉普車時不慎撞瘀，她說：「我揸唔夠三分鐘就炒車，當時落緊斜路，我突然控制唔到去咗第二條線，於是就跳車，好彩對鞋夠鬆，只係碌到隻鞋冇碌到腳。」問男友陳偉霆可有「呵番」，阿Sa謂只被朋友狂笑。<br>羅力威透露曾經在歌唱比賽中獲頒水晶龜，問為何是水晶龜？他爆笑話：「可能因為係龜（年），唔知呀！」令全場爆笑，洪卓立曾用五位數字買水晶擺陣，可惜沒功效。<br>採訪：顏英儀<br>攝影：陳慧安</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>