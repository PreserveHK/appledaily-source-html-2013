<html><header><meta charset="utf-8"><title>星遊記：陳志健、羅苡之　海鮮蜜月</title></header><body><h1>星遊記：陳志健、羅苡之　海鮮蜜月</h1><p>羅樂林女婿陳志健（Otto）錫到老婆燶，他承諾與太太羅苡之環遊全世界，兩人首站選擇到韓國過白色蜜月，Otto夫婦大啖海鮮，品嚐八爪魚刺身，Otto最怕被魚爪吸着口腔，但看見老婆大快朵頤，決定捨命陪嬌妻。Otto和新任陳太全程喪食喪玩，一日七餐，兩夫妻最終增磅而回。<br>撰文：比華利</p><p>陳志健去年底迎娶羅樂林女兒羅苡之，小倆口婚後各有各忙，日前才成功度期到韓國度白色蜜月，遍地積滿白雪的首爾，雖然氣溫跌至零下22度，但對於新婚燕爾的Otto來說，不但未有寒意，只要擁愛妻在懷，反覺非常溫暖又溫馨。</p><p>陳太羅苡之最愛吃海鮮，Otto到埗便帶太太到當地一個類似香港西貢的海鮮巿場，陪着愛妻親自揀選活生生的海鮮，然後交由餐廳代為烹調，Otto說：「我好鍾意食佢哋嘅醃製蟹，好特色，味道好特別，從未食過。太太就至愛八爪魚刺身，因為切片後，佢哋啲爪仲會郁，太太邊喊驚邊放落口食，口感係滑潺潺，我放一隻爪入口畀佢吸住，我就麻麻哋，唔係太好。」其中海鮮巿場有一名韓籍老闆娘竟認出Otto，她表示曾在網上看過他的演出，雖然大家雞同鴨講，語言有障礙，Otto只好不斷用身體語言和英語跟這位韓國粉絲溝通，他說：「佢好親切，我哋仲合照留念。」<br></p><p>吃東西保暖</p><p>由於天氣凍，所以Otto夫婦不時吃東西保暖，一日起碼食七餐，行到邊食到邊，胃部經常填滿，他說：「去韓國必吃人參雞同燒肉，地道嘅零舍好味，其實有時我哋都掃街，幫襯吓街檔，不過外間天氣太凍，有時食嘢都唔知味道。」Otto推介大家不妨試一下一種韓國酒，他說：「將燒酌倒入一個挖空嘅蘋果當杯飲，啲酒吸咗蘋果味，我唔好飲酒都好鍾意。」Otto表示這次蜜月之旅太短，未算盡興，他打算稍後有假期，再偕太太到歐洲遊玩，希望夫妻足迹遍及全球。<br><br>去邊度：韓國<br>玩幾耐：5日</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>