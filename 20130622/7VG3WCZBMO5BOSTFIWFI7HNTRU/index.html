<html><header><meta charset="utf-8"><title>肥苟變肥貓　拗腰鬥陳煒</title></header><body><h1>肥苟變肥貓　拗腰鬥陳煒</h1><p>前晚無綫節目《2013 TVB最受歡迎廣告頒獎典禮》在北角海逸君綽酒店舉行，劉青雲及穿上西裝扮有型的羅蘭姐分別奪得最佳男、女主角獎。無綫一班藝人苟芸慧、陳煒及歌手梁漢文、糖妹等表演助興。</p><p>穿上黑衫扮貓女的苟姑娘自覺身形變瘦，據悉無綫原要她「fing」燈膽，但後來擔心有危險才改用膠樽，她興奮地說：「呢排做好多事都夢想成真，之前已想經想扮貓女，希望遲啲可以去外地拍婚紗廣告。」未知理想拍檔是否緋聞男友郭富城？她說：「呢啲等廣告商安排，自己冇所謂。」她透露稍後會拍纖體廣告，並有信心拍劇後會減磅。</p><p>糖妹軟骨功</p><p>陳煒以印度西施look踩燈膽，一招金雞獨立，結果踩爆了一個燈膽；而不足五呎高的糖妹則展軟骨功，將自己塞入旅行喼及假電視機內，十分搞笑。</p><p>另外，梁漢文早前與Eric Kowk等友人去蘇梅旅行，Eric意外地將下體照放上微博，梁漢文笑他好戇居，並抵死笑說：「無論橫睇掂睇，用埋羅庚睇，都係一隻孤獨蛤乸頭。」他自爆在內地曾自拍下體，他說：「嗰時一個人着住睡袍擘髀睇電視，無聊影咗，但冇樣，好快就刪除咗。」前晚梁漢文行路時仍一拐一拐，他自言曾向主辦單位要求赤腳做騷，但擔心被指欠尊重，最終仍是頂硬上着鞋獻唱，他說：「我洗乾淨腳，剪埋腳甲都唔得，𠵱家好痛。」<br>採訪：胡比<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>