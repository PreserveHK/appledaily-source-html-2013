<html><header><meta charset="utf-8"><title>莫文蔚父鬧蘇民峰垃圾</title></header><body><h1>莫文蔚父鬧蘇民峰垃圾</h1><p>莫文蔚爸爸莫天賜擅於鑽研推背預測未來，昨日跟太太及兒子在尖沙嘴見傳媒，狠批時下堪輿家「冇料」到，說：「蘇民峰中學都未畢業，佢係垃圾。」問到莫天賜明年本港運勢，他說：「香港回歸後會衰30年，𠵱家過咗16年，仲有14年捱。」對於被莫天賜揶揄是垃圾，蘇民峰昨日在電話回應：「唔緊要，有乜咁嬲。算命都有講，一命二運三風水，四積陰德五讀書，咁簡單道理都唔識。」兩人日後碰面可尷尬？他說：「我做到乜位呀，點會尷尬，平時呢啲嘢我唔會答，回答係益咗人。」<br>採訪：望舒</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>