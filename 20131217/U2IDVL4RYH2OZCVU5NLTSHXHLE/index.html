<html><header><meta charset="utf-8"><title>獅城倫敦　港真正對手</title></header><body><h1>獅城倫敦　港真正對手</h1><p>【清晰定位】<br>梁振英上場後不斷提及「內交」，陳智思認同其方向，卻認為不能忽略國際環境︰「要兩邊都駁得到，唔可以獨沽一味，香港要做到幫內地企業走出去、要內地人到香港買我哋產品、用我哋服務。」並指新加坡及倫敦是本港真正競爭對手。 作為亞洲金融（662）行政總裁，陳智思認為，香港定位清晰，「就係離岸中心」，他指整個歐洲的資金管理集中於倫敦，香港亦應發成此模式。</p><p>「港生活質素好輸蝕」</p><p>面對來勢洶洶的上海，他認為「上海同香港有唔同專長，除非內地取消晒限制，（上海）先會影響到香港，但短期唔會」。反之新加坡及倫敦實為本港競爭對手，寄語港企，「make sure自己老本食得好，最怕做人哋啲嘢又做唔好，自己又做唔好，跟住俾新加坡搶咗我哋（優勢）就大件事」。<br>以基金作例，陳智思眼見不少基金經理寧選新加坡亦不願落腳香港，「香港最大問題係個生活質素，佢哋要睇個地方安唔安全、空氣同學校……結咗婚有小朋友，香港就好輸蝕，讀書點呢，將來點呢，會令呢批專才減低來港機會」。</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>