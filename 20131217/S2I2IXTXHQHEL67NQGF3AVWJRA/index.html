<html><header><meta charset="utf-8"><title>隔牆有耳：籌錢做善事　Tanya手繪渣馬跑衫 - 李八方</title></header><body><h1>隔牆有耳：<br>籌錢做善事　Tanya手繪渣馬跑衫 - 李八方</h1><p>睇見公民黨陳淑莊Tanya平時紮紮跳，就知佢幾咁活潑啦，由香港業餘田徑總會同渣打銀行（香港）合辦嘅「馬拉松101教育計劃」，似乎睇中Tanya呢一點，最近誠邀佢擔任今年重點活動「馬拉松101『跑出創意』大行動」嘅創意跑手服飾設計比賽大使，要佢為一個約半米高嘅半身模型設計跑手服飾，推廣堅毅共融嘅馬拉松精神。自稱畫功麻麻嘅Tanya話接獲邀請既驚又喜，好彩有高人指點，特別畫咗花花草草，仲以綠色為主調，配合環保呢個清新主題。設計大使嘅作品，會喺「渣打香港馬拉松嘉年華2014」公開展出，渣打仲捐出3萬蚊贊助Tanya嘅作品，善款會捐贈香港殘疾人奧委會暨傷殘人士體育協會作為發展基金。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>