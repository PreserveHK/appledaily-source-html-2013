<html><header><meta charset="utf-8"><title>30歲前唔結婚　未來老公冇錢點得</title></header><body><h1>30歲前唔結婚　未來老公冇錢點得</h1><p>DaDa說到的私人感情問題，究竟是不是跟男朋友分手？DaDa答得很玄：「可能因為冇，冇拍拖。我係好想拍拖嘅。」肥佬黎覺得眼前的DaDa野心很大，很aggressive，覺得她很難投入一段感情，他問道：「你可唔可以話𠵱家拍拖？」DaDa擰擰頭：「𠵱家唔得。因為自己真係有個目標，同埋清晰咗自己想要係咩，亦都更加確實咗自己鍾意幕前。」另一方面，DaDa又同時渴望擁有幸福家庭，但要等到適合年齡和時機才組織家庭，現寧願犧牲拍拖生活，將時間交給事業。肥佬黎問：「你諗住做到幾多歲，可以結婚呢？」DaDa說：「以前係27，想早婚，𠵱家30囉，因為我好鍾意小朋友，好想生BB。」<br><br>肥佬黎又問DaDa擇偶的條件，卻得出一個出乎意料的答案。DaDa覺得揀男友和揀老公的標準不一：「搵老公的話，最緊要佢對我同屋企人好，心地好。當然佢一定要照顧到我。」肥佬黎插道：「經濟上？即係要有錢啦！」DaDa尷尬說：「有啲啦，唔使太有錢嘅。起碼有錢過我先，哈哈！」至於男友，首要條件是靚仔，肥佬黎又問：「咁老公唔使靚仔？」DaDa笑說：「最好都靚仔啦！」<br><br>想知DaDa點搵老公，留意星期四晚11:00《亂噏24》！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>