<html><header><meta charset="utf-8"><title>體壇拾趣：傑志滿意烏國阿河</title></header><body><h1>體壇拾趣：<br>傑志滿意烏國阿河</h1><p>傑志嘅烏茲別克奧運腳中堅列斯古拉耶夫（左）上星期六到港，噚日朝早冒雨首次隨傑志操練，雖然佢唔多識英文，但自我介紹時，用有限嘅英語講，大家可以叫佢做「阿河」；收操後盧均宜（右）換完衫後遇見佢，叫聲「阿河」，佢就好開心咁同均宜合照。暫代教練鄭兆聰同朱志光睇完阿河首課操練，初步評價唔錯，至於接唔接到列文嘅亞援中堅空缺就仲要觀察，傑志今日喺石硤尾友賽港隊，會派佢落場試腳。另外，傑志前日同球迷會藍浪一家進行聖誕保齡球大賽，據聞，均宜同嘉緯都係「碌」得之人，贏輸就冇計，但大家玩得好開心喎。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>