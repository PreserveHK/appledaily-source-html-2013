<html><header><meta charset="utf-8"><title>中環在線：「港大飯堂」變pizza店 - 李華華</title></header><body><h1>中環在線：「港大飯堂」變pizza店 - 李華華</h1><p>有「港大飯堂」之稱嘅半山般咸道莎厘娜餐廳，今年初被業主加租逼走，個舖吉咗大半年，終於搵到歸宿，租咗畀一間賣pizza嘅cafe，月租13萬元。<br>聽聞，呢個舖之前放租都狼，成廿幾萬一個月，不過業主慢慢知道冇乜租客接受到，逐步減價。新租客喺中區以至半山都有分店，似係擴充業務，能否好似莎厘娜咁，喺呢度一做幾十年，再次成就一個「港大飯堂」嘅傳奇就天曉得喇。<br>呢個地舖面積有1,200呎，莎厘娜1964年開業經營，能夠捱足差唔多50年，除食品質素有保證，員工忠心同埋人情味濃之外，最重要係租金唔貴，只係2萬6左右。但自從舊年被林姓投資者以3,920萬元買咗，即刻話要大幅加租6、7倍，叫呢啲老舖點頂，惟有執！</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>