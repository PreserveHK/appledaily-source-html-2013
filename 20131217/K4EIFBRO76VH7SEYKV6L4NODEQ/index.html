<html><header><meta charset="utf-8"><title>跑道特色：C欄外叠蝕唔起</title></header><body><h1>跑道特色：C欄外叠蝕唔起</h1><p>【本報訊】明晚谷草賽事用C跑道，天文台預測天氣回復正常，估計場地掛牌為好地。睇番最近11月20日同一移欄賽事，一至三檔馬包辦過半數頭馬，走內叠馬匹明顯佔優，其中「信眼光」、「小林夜雨」及「帝聖駿駒」都係貼欄帶頭入直路放到，就算守中間位置嘅「上海先鋒」及「卓爾非凡」亦係貼欄一步不蝕衝贏，走外叠或留得太後都不利。<br>今戰列陣馬中，頭場「上海先鋒」上仗正是於11月20日谷C欄排一檔贏馬，勝後等番同一移欄再跑，幸運地又抽係一檔，可望重施故技添食。另外，第六場「大寶藏」兩次角逐谷C欄均非冠即亞，場地性能唔使懷疑，抽埋二檔可望守於貼欄位置留力，直路憑後勁可衝贏對手。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>