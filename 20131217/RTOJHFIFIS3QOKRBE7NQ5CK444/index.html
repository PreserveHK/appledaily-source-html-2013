<html><header><meta charset="utf-8"><title>阿倫收路姆西轉贈克勤仔</title></header><body><h1>阿倫收路姆西轉贈克勤仔</h1><p>一連十三場的譚詠麟和李克勤「左麟右李10周年——香港有聲音演唱會」前晚圓滿結束，一丟成名、風頭一時無兩的公仔路姆西，成為演唱會的話題，克勤笑說：「最近我個大仔成日問啲我唔識答嘅問題，佢問乜嘢叫『路姆西』，我聽完滴晒汗，唔知點答，淨係叫佢讀呢幾個字嘅時候，要字正腔圓。」阿倫說：「最近連雞蛋都識飛，如果預感自己有事發生，記住唔好着得咁靚，費事出事！」更有現場觀眾送路姆西給阿倫。</p><p>想開子夜場</p><p>克勤應阿倫要求重唱為他而寫的歌曲，阿倫感動地說：「我唔知仲有冇機會再聽，可以同克勤合作，除咗係榮幸，仲係享受！」演唱會超時十幾分鐘才完騷。騷後阿倫對今次日、夜場的安排說：「幾好呀，如果有埋子夜場仲好，可惜唔畀，都唔係好辛苦箒。」克勤說：「好耐冇做日場，初初都擔心應付唔到，原來都可以應付。」笑稱他們兩人很緊貼潮流，克勤稱即使開騷，每天都看新聞。問如何處置炒賣中的路姆西？阿倫說：「係咩？炒緊嘅咩？咁咪送畀克勤個仔。」</p><p>有指阿倫在英國買豪宅送給紅顏知己Wendy，阿倫說：「家事一向唔講，不過今次都收斂咗（報道），就算買都係應該，但唔係事實！家產呢啲嘢我有分數，使乜佢同我擺佈！」<br>採訪：胡比<br>攝影：陳順禎</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/ </p></body></html>