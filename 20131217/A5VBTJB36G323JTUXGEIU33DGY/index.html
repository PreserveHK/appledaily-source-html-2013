<html><header><meta charset="utf-8"><title>求驗客手記：費爵爺攞獎子弟兵捧場</title></header><body><h1>求驗客手記：<br>費爵爺攞獎子弟兵捧場</h1><p>喺BBC嘅年度體育風雲人物頒獎禮，前曼聯領隊費格遜喺一班子弟兵面前獲得鑽石風雲人物（上圖）！星期日大勝完維拉3:0後，一班曼聯職球員就趕去頒獎禮捧費爵爺場，包括領隊莫耶斯、卡域克、里奧費迪南同費查，而去咗皇家馬德里嘅舊將基斯坦奴朗拿度仲錄咗段片恭賀費格遜㖭。<br>至於英國網球手梅禮喺同一場合就以大熱姿態榮膺本年度體育風雲人物；佢今年成為77年來首位贏得溫網冠軍嘅英國人，不過佢身在美國未能親身領獎；而F1總冠軍維特爾就當選海外體育風雲人物。<br>講番對維拉場波嘅賽後，領隊莫耶斯解釋香川真司缺陣嘅原因，佢話香川早前食滯咗，個胃仲未好番，雖然上周五有操練，但都決定唔派佢上陣；又話好開心唞咗近一年嘅費查終於可以喺呢場復出（右圖）。</p><p><br>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>