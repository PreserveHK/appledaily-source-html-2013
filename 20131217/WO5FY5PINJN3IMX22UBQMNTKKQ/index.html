<html><header><meta charset="utf-8"><title>羅貫峰轉營小炒王　等王維基發落</title></header><body><h1>羅貫峰轉營小炒王　<br>等王維基發落</h1><p>香港電視發不到牌，香港人百感交集，香港電視藝員悲從中來，但這並不代表天要塌下來。也許積極面對，闢路求生，才能勇敢生存。港視藝人羅貫峰暫時棄影從商，全情投入大牌檔式小炒王酒家生意，成功為家人開闢一條新生路。<br></p><p>做節目取經</p><p>已婚並育有一個兩歲大女兒的羅貫峰，2012年簽約香港電視到2015年滿約，香港電視未獲發牌，還未滿約的羅貫峰沒劇可拍，雖未至手停口停，作為一家之主的他必先另作打算。07年開始，羅貫峰開酒吧學做生意，近年開始做飲食及開酒家。<br>羅貫峰昨日在深水埗店中說：「其實我一早已經鋪排好後路，等自己唔使靠晒藝員方面嘅收入，有呢啲風浪發生，對我嚟講興趣同理想都係有一個打擊，好在我有其他生意可以做，好似呢間小炒店，同埋BBQ酒吧，𠵱家都可以支持我嘅生活。」<br>轉型成功，羅貫峰謂全賴以往常擔任飲食節目主持，他說：「因為我接觸好多食知識，我好鍾意食大牌檔，不過坐得唔舒服，所以好想搞一間好似呢度有小炒大牌檔風味、但可以坐得舒服嘅酒家。」<br></p><p>最想再開劇</p><p>做生意可以維生，興趣始終是做戲，羅貫峰只可以等待王維基的新計劃，他說：「發唔到牌係在於HKTV個商業登記發唔到個牌，唔代表王生個發展係停止，佢都有其他plan B、plan C，大家作為佢旗下員工同藝人咪等待佢發展。不過，更希望未來新電視台會拍劇。」<br>採訪：楊潔雯<br>攝影：陳志嵐</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>