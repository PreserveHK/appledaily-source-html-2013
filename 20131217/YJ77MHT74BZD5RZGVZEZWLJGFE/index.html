<html><header><meta charset="utf-8"><title>杜琪峯：編劇界冇咗一位人才</title></header><body><h1>杜琪峯：編劇界冇咗一位人才</h1><p>【本報訊】人稱昊sir的吳昊，70年代在無綫電視任編劇，創作過不少膾炙人口的電視劇集，培訓過不少後輩編劇。曾向他學習的學生、跟他合作過的幕後人，不少都是今天影視界響噹噹人物，後輩對他的離去感到惋惜，大讚他是編劇界的人才，也是後輩眼中的好好先生。<br>曾在無綫任編導的導演杜琪峯，82年曾與吳昊合作拍攝劇集《萬水千山總是情》，昊sir病逝，他感慨說：「香港編劇界又冇咗一位人才，好可惜，因為佢對香港典故好熟悉，呢啲人才真係買少見少。」<br></p><p>王晶：佢係好好先生
</p><p>導演王晶在無綫效力期間，曾與吳昊合力創作《楚留香》、《親情》和《網中人》等劇本。王晶說：「（創作上）我係偏重商業方向發展，昊sir就偏向藝術方向，但我哋合作上冇乜分歧，創作部好團結，佢係好好先生，佢離開係香港編劇界損失。」<br>早年曾在無綫綜藝組工作的吳雨稱，戲劇組的吳昊曾幫《歡樂今宵》撰寫單元劇，「佢份人好隨和，離開無綫後我哋好耐冇見，（佢離世）覺得好可惜，佢係一個好出色嘅編劇」。<br>曾在無綫當編劇的浸會電影電視系畢業生黃洋達昨在facebook寫下「昊sir，安息。」他說︰「關於電影的類型研究，關於通俗電影的賞析，我所知道的一切，全部都是來自昊sir的教導。如果沒有遇上昊sir，也許就沒有《笑死朕》這個節目。」《天與地》編審周旭明說，吳昊曾以顧問形式同創作組主講講座，因而認識他，「佢對啲後輩好好，我哋問佢資料時，佢會用好簡潔嘅方法話畀我哋知，係好關心後輩嘅謙謙君子」。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>