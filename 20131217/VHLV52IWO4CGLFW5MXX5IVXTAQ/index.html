<html><header><meta charset="utf-8"><title>魚樂無窮：福臨門概念無限憧憬 - 唐牛</title></header><body><h1>魚樂無窮：福臨門概念無限憧憬<br> - 唐牛</h1><p>今年最後的大型新股光大銀行截飛，大戶失去托市誘因，加上儲局收水預期升溫，阿爺數據又唔靚仔，港股旋即李香琴上身—冇晒力。不過道指經多日調整，重回前浪頂15700有企穩迹象，一旦儲局收水規模符合預期甚至唔收水，隨時可當好消息炒，好友毋須太氣餒。另一值得高興嘅係，細價股依然有鑊氣，反映游資活躍程度不減，今日推介打孖上，希望可以食盡呢個浪潮。<br>第一擊為華人飲食（8272），呢隻揸住「富豪飯堂」福臨門CB嘅食肆股，近期好消息浪接浪，先有旗下另一品牌國福樓生意靚仔，加上衍生金融資產錄得收益，中期業績成功由虧轉盈，但仍未反映福臨門生意數據；另又獲得招商證券入股，有呢個中資名牌坐鎮，要打入內地市場可謂易如反掌。華人飲食噚日逆市再創52周新高，現時市值僅4億銀，完全反映唔到福臨門嘅品牌價值，絕對係識於微時嘅好選擇。</p><p>建屋貸款刀仔鋸大樹</p><p>第二擊為香港建屋貸款（145），剛宣佈以25億銀染指節能業務，當中一半代價透過發行CB支持，換股價0.8元，與現價相若。環保乃全球大方向，昨大成交炒上絕對有根據，市值亦只得3億銀，乃刀仔鋸大樹佳品。<br><br>唐牛</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>