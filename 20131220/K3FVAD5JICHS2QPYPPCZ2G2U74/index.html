<html><header><meta charset="utf-8"><title>職場慧眼：教我如何愛下去 - 張慧敏</title></header><body><h1>職場慧眼：教我如何愛下去 - 張慧敏</h1><p>冤有頭債有主，條氣點唔順都好，終審法院五名法官一致裁定居港七年才可申領綜援的規定是違反《基本法》，我絕對尊重判決。罪魁禍首，是廢到不能的特區政府，明知條文千瘡百孔漏洞多到離晒譜，坐視不理任由其繼續惡化下去。<br>本想講公道扮正義麻醉自己接受不願接受的現實，硬要彈個以受害人自居的新移民單親婦出來理直氣壯大控訴，睇埋動新聞條片即時眼火爆！<br>那位自稱曾任職飲食業的吳女士09年獲批單程證來港與父母團聚，與港人男友育有一女，因家暴帶同女兒遷往庇護中心。曾向社署申請酌情綜援，但因居港未夠七年及與男友非夫妻關係不算家暴而被拒。好人好姐既年輕又四肢健全，在飲食業做洗碗清潔都有萬幾蚊的今日，毫無羞恥之心大大聲說只能靠女兒的2,500元兒童綜援維生，「一人分半碟飯食」，是政府剝削了她兩母女的營養。得知今日沉冤得雪，刻不容緩第一時間趕去申請。咁都未夠喉，還指上一代港人不少是從內地偷渡，「有啲人好幸運地好早落嚟佢哋就唔係新移民？係咪住耐啲就係永久居民？」<br>上一代的新移民生活艱難捉襟見肘，個個自食其力胼手胝足咬緊牙關，全靠他們艱苦奮鬥努力不懈力爭上游，以淚水汗水加血水，創造香港神話，香港才得以有今日的繁榮豐盛。憑甚麼有資格拉埋來一齊講？三個字：不知所謂！政棍廢柴憤青狗賊充斥，民不聊生民怨沸騰，欲哭無淚有冤無路訴！我愛香港，香港愛我嗎？這個香港，我該如何愛下去？<br><br>張慧敏<br> http://www.facebook.com/HKcareerdoctor </p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>