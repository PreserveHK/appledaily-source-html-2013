<html><header><meta charset="utf-8"><title>遇車禍跨過鬼門關　痛失教席好爸爸盼搵工養家</title></header><body><h1>遇車禍跨過鬼門關　痛失教席<br>好爸爸盼搵工養家</h1><p>【蘋果暖流】<br>一宗無情的車禍，令阿瀚（55歲）的生活起了戲劇性的變化。育有三女一子（10至13歲）的他意外後失去了教書的工作，一家經濟重擔落於妻子身上，生活逼人，水、電、煤、屋租及伙食，「樣樣都係錢」，面對眼前的困境，阿瀚只求一個自食其力的機會，與妻子胼手胝足共同扛起頭家。<br>記者：陳潔儀</p><p>今年4月，阿瀚駕車送二女（12歲）上學途中發生車禍，他受重傷，同車女兒則受輕傷。他憶述意外後接受小腸、脾臟切除及右髖關節復位手術，更昏迷近一個月。他嘆道，手術後他的進食及活動能力受到重大影響，距離完全康復的日子遙遙無期。「牙骹甩過，所以暫時只可以食粥同麥皮；行路𠵱家都拐吓拐吓，要定期去做物理治療，最擔心影響見工，對方梗係話唔介意，但坦白講，有邊個想請個暫時係跛嘅人吖！」他欷歔地說。<br>手停口停，意外前任教師的阿瀚暫時失去工作能力，全靠任職行政工作的妻子每月8,000多元支撐生活，「搬入新屋第二日就出事，月租一萬幾，生約同死約加埋成兩年，之前以我嘅收入唔係問題，出事後真係唔知點算」。</p><p>幼子患眼疾 常抽筋</p><p>阿瀚最擔心的是家中還有三女一子要照顧，一提及子女，他即愁眉不展，其中患眼疾的幼子最令他憂心，「喺佢（幼子）4歲幾嘅時候，有日同佢去公園玩，公園只係得幾個人，但佢竟然認唔到我，嗰刻好震驚，先知佢睇嘢有障礙，只係見到黑影。」他痛心地說。「𠵱家佢轉咗去特殊學校讀書，放心咗，可以有適切嘅照顧同教導；平日喺屋企同太太會睇實佢，因為佢成日一瞓醒就抽筋，要睇實佢」。</p><p>冀獲助目前生活開支</p><p>跨過鬼門關的阿瀚出院後，未獲原任教的學校續約，他無奈被迫加入「失業大軍」，「𠵱家乜嘢都搵（工作），好彩教書之前做過傳媒同零售，希望有幫助，不過𠵱家近年尾，難搵工啲，搵咗幾個月都冇乜嘢聲氣。最近又要面對車禍帶來官司，好多未知數。」他沮喪地說。<br>難關難過也要拚命闖！阿瀚矢言絕不輕言放棄，他嘗試應徵各類型的工作，另一方面，他也主動向食物銀行及社福機構申請緊急援助，以解燃眉之急。阿瀚盼善心人可助他應付目前生活開支，為他與家人注入正能量！<br>「阿瀚」捐款編號：C3565<br>網上捐款： http://charity.appledaily.com.hk/donate  </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3565">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3565">捐款記錄</a></div></p></body></html>