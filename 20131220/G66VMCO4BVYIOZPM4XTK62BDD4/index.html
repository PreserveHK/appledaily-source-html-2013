<html><header><meta charset="utf-8"><title>上架費一次過收20萬</title></header><body><h1>上架費一次過收20萬</h1><p>【條款苛刻】<br>惠康、百佳超巿霸權，遭欺壓的供應商只敢匿名跟消委會、傳媒等吐苦水。有供應商向本報表示，超巿收取貨品35%毛利仍嫌不足，逼供應商簽訂不公平合約，需繳交超巿開新店費、廣告費等；另收貨品上架費，動輒數十萬元計，「未見官已被超巿打咗三十板」。超巿為牟取更大利潤，更以終止定單，威脅供應商不能平賣貨品予其他商店，甚至「見啲貨好賣，攞埋供應商代理權自己做」。<br>跟惠康、百佳打交道五、六年的供應商王先生（化名）說主要向超巿供應麵食醬油雜貨，「同兩大超巿簽約，列明要畀新店開張費、廣告費，損壞貨品費；收錢方法好無賴，超巿貨款，九折找數。唔理係咪真係有新店開，係咪有貨損壞」。<br></p><p>起飛腳搶廠家代理權
</p><p>貨品另收上架費，每款貨品每間超巿收300元至600元不等，大約可放約兩、三個月，「麵食有唔同味，每款都收錢，逐間店擺逐間店計，有幾種味道嘅即食麵，上架費動輒三、四十萬」。若貨品銷量欠理想，超巿藉要求下架斂財；若貨品銷量滿意也非好事，「啲貨賣得好得滯，超巿更加會飛起廠家，攞埋代理權自己賣」。王先生指出，不少行家被欺壓至退出超巿，「我哋𠵱家運一個貨櫃嚟，七成貨畀超巿，唔使蝕有微利就好開心，另外三成貨會畀吉之島、一田等日式超巿，呢度先賺到應得利潤，先生存到」。<br>糧食供應順發行負責人鄭國榮指，多年前擬將貨品在超市出售，雙方商談時，對方表明要付上架費，一次過20多萬元，「又話要獨家兼拖數幾個月，有各種名目收費」，合作拉倒，他自己開店、批發予街市檔與超市霸權抗衡。<br>《蘋果》記者</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24 </p></body></html>