<html><header><meta charset="utf-8"><title>阿信屋反抗　外地入貨</title></header><body><h1>阿信屋反抗　外地入貨</h1><p>【絕不妥協】<br>消委會報告不點名重提759阿信屋，2011年遭超市集團及太古可樂聯手封殺事件，作為超市與供應商協議定價反競爭的證據。阿信屋因禍得福，憑出售水貨殺出一條血路，老闆林偉駿呼籲供應商聯手反抗。<br></p><p>售價低過兩大超巿
</p><p>兩年前，阿信屋因為以低於超市的價錢售賣可樂，遭太古停止供貨，林偉駿惟有繞過代理商直接到海外找貨源，「太古唔畀我平賣可樂，我去台灣、日本買可樂返嚟賣」。現時阿信屋的貨品有九成半是直接從海外的廠家取貨，售價較兩大超巿低，「生意𠵱家做得幾好」。<br>林偉駿呼籲供應商與其遭兩大超級巿場繼續欺壓，不如積極將貨品供應予市場上餘下四成的零售商，「大家做大個餅，反擊超巿霸權，供應商簽咗不公平合約先至同人呻，咁係冇用，簽咗約就要守合約精神」。<br></p><p>曾聯手杯葛但失敗
</p><p>團結就是力量，可惜他們有心無力。曾經向超市供應湯包及肉類的郭誌有表示，曾有供應商密謀聯手杯葛超市，詎料有人暗中與超市簽合同，自此再無供應商願意合作搞對抗了。<br>超市霸權囂張，消費者也值得反思。《就係唔幫襯地產商》作者龐一鳴多年來身體力行，拒絕幫襯超市集團。他說不一定要幫襯超市，買菜，他幫襯本地菜農；買麵，光顧港產麵廠的麵餅。<br>龐一鳴又說：「超市霸佔咗有利位置，我哋反抗空間好細，但係都可以做少少嘢。譬如假日，可以過唔同嘅生活，唔一定要去大商場。」<br>《蘋果》記者</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24 </p></body></html>