<html><header><meta charset="utf-8"><title>隔牆有耳：越派錢　澳門人越唔happy - 李八方</title></header><body><h1>隔牆有耳：<br>越派錢　澳門人越唔happy - 李八方</h1><p>香港人自從狼英上台後怨聲載道，人人都想向佢丟隻路姆西，估唔到隔籬埠嘅澳門政府年年派錢，但澳門人一樣唔happy。<br>日前公佈嘅2013年澳門快樂指數，只係得70.4分，成為調查進行四年來新低。調查係由澳門立法會議員陳美儀委託澳門民意調查研究學會進行，喺10月29日至11月5日成功訪問咗1,502人，發現澳門市民嘅快樂指數只係得70.4分，低過去年71.2分，對工作事業發展、經濟收入程度、社會關心自己嘅程度呢三方面滿意度最低。雖然澳門政府上個月又宣佈明年派錢，仲加碼到每位永久居民9,000元，非永久居民5,400元，原來於事無補；陳美儀相信，樓價上升，係市民唔快樂嘅主因喎。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>