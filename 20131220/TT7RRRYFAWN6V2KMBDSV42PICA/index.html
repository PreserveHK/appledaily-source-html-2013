<html><header><meta charset="utf-8"><title>沙膽虹手記：咁都搞唔掂？ - 沙膽虹</title></header><body><h1>沙膽虹手記：咁都搞唔掂？ - 沙膽虹</h1><p>區區一個奶粉事件，也可以搞到梁振英政府束手無策，怎不令本港市民覺得這個政府不太掂？奶粉並非甚麼稀有產品，要多少就可以生產多少，而且來來去去缺貨的都是美贊臣和美素佳兒兩隻牌子，其中又以美贊臣A+一至三號最嚴重，擺明就是供應鏈出了問題。87年港英時代，信和黃志祥透過空殼公司買了1萬張期指，股災恒指大跌2千點後打算賴賬，輸了10億不找數。由於當時賴賬成風，政府最後要動用公帑付錢給拋空期指的贏家，港督最後把黃請到粉嶺別墅講數，黃志祥最終也乖乖磅水，75折找數。區區一個奶粉事件，如果商務及經濟發展局局長蘇錦樑搞唔掂，梁振英大可把兩間奶粉商召到禮賓府講數，請他們確保供應充足。現在政府予人感覺甚麼都不做，食物及衞生局局長高永文早前更叫香港媽媽早些去買奶粉，擺明自製恐慌，公開承認政府冇符，預告奶粉供應將會緊張，那豈不鼓勵全城去搶奶粉？這與梁振英處理房屋問題如出一轍，甫上場就大聲疾呼，香港房屋供應嚴重不足，土地十分缺乏，再加上推出「白居二」，市民不搶樓才怪，樓市那有不乾柴烈火之理？<br>政府預知奶粉有短缺，首先應該捉奶粉商講數，增加供應，大家協議一個時間，在百佳、惠康、屈臣氏、萬寧有充足供應，要多少有多少，這樣還會有奶粉荒？同時，政府亦要加強教育，鼓勵媽媽勇於為初生嬰兒轉奶粉。<br><br>沙膽虹<br><br>twitter賬號：khcheung1</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>