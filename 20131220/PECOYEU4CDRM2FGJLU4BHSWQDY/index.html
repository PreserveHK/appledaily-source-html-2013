<html><header><meta charset="utf-8"><title>筍盤霆鋒引死連詩雅</title></header><body><h1>筍盤霆鋒引死連詩雅</h1><p>身家逾8億的謝霆鋒雖然離過婚兼有兩子，但絕對稱得上是城中筍盤。最近傳與文詠珊（JM）撻着的霆鋒，又和前妻張栢芝和兩個仔度假，昨日春風滿面連踩三場，下午在中環出席美容頒獎活動，難得剃乾淨鬍鬚，打扮得靚靚仔仔，令同場的索女連詩雅、陳嘉桓、傅嘉莉和貝安琪都多望幾眼。</p><p>兩子新加坡升學</p><p>陳嘉桓露腰、傅嘉莉騷腿，但仍不及連詩雅谷胸搶眼，連詩雅揚言新一年要找到另一半，問霆鋒是否心水之選？她雖未能埋到霆鋒身，但仍隔空送秋波說：「佢係城中筍盤，我連招呼都唔敢打。我係被動型，霆鋒係好吸引，圈中嘅成功藝人，如果我將來另一半似佢咁就好，流晒口水。」連詩雅與JM同樣擁有纖瘦身形及長長秀髮，未知是否霆鋒杯茶？而霆鋒則沒接受訪問，在台上被問護膚心得時說：「我都唔掂護膚品，拍戲都唔化妝，近排連運動都懶咗做，所以唔好講。」<br>霆鋒晚上先後到銅鑼灣及灣仔出席《救火英雄》慈善場及首映禮，還有余文樂、任達華、胡軍、安志杰等撐場，換上黑色套裝的霆鋒透露，戲中飾演對火場有陰影的消防員，這次慈善場可為東華籌得30萬善款。<br>問為何每次有新戲上都有緋聞？霆鋒直言好介意說：「真係唔好咁講，我非常之介意，我哋拍戲做咗好多嘢，聽到呢啲（緋聞）會唔開心，唔會睇，因為動機唔正確。」他否認與栢芝復合，但坦承兩子將赴新加坡讀書，霆鋒邀請父母看首映，但婷婷因事未能出席，問安志杰可感到寂寞，任達華搶答：「唔會，我會燃燒番佢團火。」安志杰透露沒有過問婷婷的新戀情。<br>此外，霆鋒早前接受she.com長達三小時的訪問下月出街，預告片中，霆鋒親自煎牛扒，被主持人取笑用繡有「鋒」字的毛巾抹餸汁，他卻自嘲「屎忽鬼」。對愛情看法，他說：「好重要㗎，但唔到吖嘛。」他又準備自彈一曲，笑問：「彈完你話我好聽定方大同好聽？」說罷自己笑翻天。<br>採訪：張俊銘<br>攝影：黃文偉</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>