<html><header><meta charset="utf-8"><title>遭肥佬黎蔡瀾夾擊　DaDa心慌爆喊</title></header><body><h1>遭肥佬黎蔡瀾夾擊　DaDa心慌爆喊</h1><p>【亂噏24 第24集】今年因情緒病困擾而突然宣佈退出，但不足三個月又復出娛樂圈的陳靜（DaDa），復出後首個長訪問交給了《亂噏24》，在黎智英及蔡瀾的夾擊下，DaDa被迫以真情對話，更成為首位落淚的嘉賓。《亂噏24》足本版逢周四晚上11時播出，讀者可在 http://bit.ly/appletalk24  重溫。<br>撰文：馮國康、Sidekick<br><br>事業如日中天的陳靜，今年8月突然宣佈退出，但不足三個月又閃電復出，大家都關心這位年僅24歲小姑娘的內心世界，黎智英（肥佬黎）及蔡瀾也不例外。肥佬黎開門見山，直接問DaDa退出原因。DaDa重複當日在道歉記者會的標準答案：「我覺得自己年少無知，嗰刻好衝動，不過𠵱家已經搵到出口。」蔡瀾單刀直入：「人哋話係澳門大富豪喎，係咪真㗎？」DaDa即笑說：「梗係唔係啦！（有人話我）有咗㖭！」</p><p>拒嫁冇錢好男人</p><p>出道短短3年半便想退出，肥佬黎認為DaDa一定發生了些事情，又或是覺得某些事情很煩厭，才會有衝動離開。DaDa說：「情緒積埋，同一時間因屋企事情，亦都有一啲屬於私人感情，突然間爆發出嚟。」私人感情問題是否跟男友分手？DaDa答得很玄：「可能因為冇，冇拍拖。我係好想拍拖嘅。」<br>錄影了一半，無論肥佬黎與蔡瀾怎樣左右開弓，DaDa如金鐘罩護體般，令兩位前輩有點微言。肥佬黎說：「完全唔講真話唔得喎！我哋啲老人家同你做訪問，你就走去耍我哋，我哋好冇面喎！」蔡瀾附和：「呢啲係我哋撞到周潤發嘅時候至會發生嘅事！」DaDa擔心得罪兩位前輩，越說越慌，一時哭了起來，連忙拿着紙巾印淚水：「我開頭都好驚，驚未ready受訪。」蔡瀾插嘴：「經過呢次，你乜嘢都得！」肥佬黎再問她會否嫁給沒出息的好男人？DaDa直說：「唔會。」肥佬黎感滿意：「呢句話最少係真。」</p><p>DaDa試過突然退出，難免令導演、投資者對她失去信心。電影老行尊蔡瀾認為製片會先考慮角色是否非DaDa莫屬，以及她能否達到導演要求，否則都盡量不會用她。肥佬黎勸DaDa在鏡頭前向導演作出承諾，DaDa誠懇地答：「我想對香港電影有啲貢獻，做一部戲去感動人，但仲未去到呢個位。（哭）」肥佬黎追問：「你攞配角時覺得做咗喇咩？所以你就走啦？」DaDa再次哭成淚人：「未，但壓力好大。我覺得我好多嘢都好好彩，但冇諗過接踵而嚟嘅壓力會令我崩潰。（拭淚）所以覺得以前好衝動，好唔成熟，好唔負責任。」<br></p><p>最想拍愛情故事
</p><p>為了讓DaDa重現歡顏，蔡瀾便問肥佬黎：「你知唔知爆炸糖係乜？」沒看過《低俗喜劇》的肥佬黎擰擰頭，即令DaDa掩嘴而笑，蔡瀾叫DaDa直接解釋，DaDa說：「都幾幽默嘅，如果喺男歡女愛時加埋爆炸糖，都係令男士開心嘅恩物。」最想做哪一類角色？精靈DaDa指一指自己笑說：「喊戲！喊到天昏地暗嗰啲，好淒美嘅愛情故事。」</p><p>DaDa退出真相俾人包？定係俾人搞大？<br> http://bit.ly/talk242401 <br><br>劈炮唔撈有內情？玩到咁絕賴情緒<br> http://bit.ly/talk242402 <br><br>百果園女神　仲嫌自己唔夠性感？<br> http://bit.ly/talk242403 <br><br>30歲前唔結婚　未來老公冇錢點得<br> http://bit.ly/talk242404 <br><br>行錯路淚灑現場　DaDa：以前衝動好唔成熟？<br> http://bit.ly/talk242405 <br><br>進擊的肥佬：你耍我　我好無面<br> http://bit.ly/talk242406 <br><br>經理人搞掂　DaDa同阿錢破鏡重圓？<br> http://bit.ly/talk242407 <br><br>牙膏薄荷油　谷淚嚎哭　勝人一籌<br> http://bit.ly/talk242408 <br><br>熄CAM乜都講得　DaDa：好想有日做返自己<br> http://bit.ly/talk242409 <br><br>當年我最靚︰鄭佩佩　原來係全球百大女神<br> http://bit.ly/talk242410 <br></p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>