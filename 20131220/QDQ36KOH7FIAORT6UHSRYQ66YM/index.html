<html><header><meta charset="utf-8"><title>中環在線：升任副主席　羅寶文唔急功 - 李華華</title></header><body><h1>中環在線：<br>升任副主席　羅寶文唔急功 - 李華華</h1><p>越來越多城中富豪逐步交棒。69歲嘅世城系主席羅旭瑞最近提升一對仔女羅俊圖同羅寶文喺上市公司嘅職銜，靚女羅寶文一直負責管理富豪酒店（078），升做副主席兼董事總經理。佢噚日同華華傾偈，心情大好，話自己唔會貪心，打算先做好中國市場，再打出海外。<br>羅寶文話，爸爸好鍾意工作，仲會繼續參與管理層會議，畀吓意見。大家都知羅寶文係愛狗之人，問佢打骰後會否計劃開寵物酒店，佢就話，唔會將個人喜好，搬落去富豪酒店，市場胃口先係最重要。<br>佢一入行就喺富豪返工，笑言所有部門都做過，就連夜晚當更都試過，所以爸爸就將富豪交畀佢打理。佢哥哥羅俊圖係建築師出身，於是就負責管理百利保（617），升做百利保副主席。兩兄妺將來一定有大把合作機會。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>