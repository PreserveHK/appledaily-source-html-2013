<html><header><meta charset="utf-8"><title>求驗客手記：槍手cosplay迎聖誕</title></header><body><h1>求驗客手記：<br>槍手cosplay迎聖誕</h1><p>阿仙奴日前開聖誕party，主題似乎係扮鬼扮馬，例如德國前鋒普多斯基戴個綠色臉具，扮變型俠醫；中場辛迪卡索拉就黐啲鬍鬚，着埋件工人衫，扮超級馬里奧。有報道指，車路士左閘艾殊利高爾同隊友賴恩貝特蘭、舒賀爾尼偷偷哋參加阿仙奴嘅party。呢個聖誕最唔開心嘅應該係韋舒亞，佢喺對曼城嘅比賽入面，向球迷舉中指，俾鏡頭影到斷正。韋舒亞知衰認罪，只希望足總可以格外開恩，停賽一場就算。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>