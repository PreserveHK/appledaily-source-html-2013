<html><header><meta charset="utf-8"><title>搵阿女較飛</title></header><body><h1>搵阿女較飛</h1><p>美國女歌手Pink經常以一頭短髮同一身搖滾打扮示人，不過，一到湊女嘅時候，佢就變咗第二個人。Pink早幾日同老公帶埋囡囡Willow去洛杉磯嘅威尼斯海灘度周末，佢好罕有咁駁咗一頭長髮，仲打扮得好樸素，雖然成個賢妻良母咁款，但係Pink同佢老公嘅湊女方法都係好搖滾，不停將個女fing來fing去，佢老公仲將個女飛高，真正係搵個女嚟較飛！而小Willow可能未見過阿媽長髮，竟然伸手扯阿媽啲頭髮，真係曳曳！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>