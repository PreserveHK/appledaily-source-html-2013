<html><header><meta charset="utf-8"><title>求驗客手記：<br>摩佬落嘴頭o氹朗尼上車</title></header><body><h1>求驗客手記：<br>摩佬落嘴頭o氹朗尼上車</h1><p>（樂）呢兩日摩連奴（圖）講得最多嘅字應該係happy！佢除咗話自己係the happy one之外，仲講到好似好了解朗尼咁，叫朗尼要尋找快樂，𠱁佢嚟車路士。化身朗尼人生教練嘅摩佬話：「佢正處於球員生涯嘅黃金年齡，又好成熟同有經驗，而且仲算後生。佢嘅前途其實就係睇吓佢想得到啲咩同埋乜嘢可以令佢開心。佢其實有啲似我，我哋唔在乎份約會多嗰一角幾毫，或者要啲咩獎盃；佢要快樂！」摩佬嘅魅力強勁，周一嘅記者會吸引咗超過200位記者嚟，相當墟冚。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>