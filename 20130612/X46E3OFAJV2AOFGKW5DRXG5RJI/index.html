<html><header><meta charset="utf-8"><title>隔牆有耳：<br>陳淑莊谷盡　教包「習」糭 - 李八方</title></header><body><h1>隔牆有耳：<br>陳淑莊谷盡　教包「習」糭 - 李八方</h1><p>【隔牆有相】<br>公民黨陳淑莊Tanya嘅talk騷《講女烈傳貳之出得嚟環》今日開鑼，佢噚日着low-cut晚裝「谷到盡」綵排，論盡近期熱門時事，自爆仲有個造型更少布，買飛入場者有眼福嘞。<br>佢喺talk騷中會扮乜太徒弟教整糭，呢位乜太徒弟話戰國人唔想啲魚食屈原屍身，所以掟嘢落河餵魚，難怪立法會早前都掟咗一億落海，以示愛國啦。講番包糭，乜太徒弟話𠵱家係「習總」年代，所以餡料必須要夠雜，包糭則唔可以有「餘葉」，咁就為之very good啦。<br>Tanya之前扮過嘅內地孕婦梁二嫂都會再登場，二嫂口音唔正講巨鴨，取笑港人鍾意唔知「吹脹膠」定「吹膠脹」，據知有個gag位，足足令Tanya自己笑足15分鐘。開騷在即嘅Tanya話日排夜排，都係希望觀眾滿足咁笑住離場。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>