<html><header><meta charset="utf-8"><title>求驗客手記：<br>俾女圍冇下文　禾仔真乖</title></header><body><h1>求驗客手記：<br>俾女圍冇下文　禾仔真乖</h1><p>（喜）撇甩女友同班麻甩仔去拉斯維加斯度假嘅阿仙奴翼鋒禾確特（圖），早前俾人影到有同性朋友幫佢擦太陽油，兼夾同佢攬住瞓浮床，即時傳出斷背疑雲；可能係想闢謠，日前佢同埋成班比堅尼囡囡喺泳池玩同嘆香檳。消息話，同行嘅兵工廠隊友基蘭基比斯，同佢個孖生兄弟傑頓喺夜晚就約埋班囡囡，搞咗個狂野派對，但禾仔就冇去到，搞到班囡囡勁失望。知情人士話禾仔唔去派對，一來唔想惹麻煩，二來唔想拍拖9年嘅美蓮妮誤會；佢去玩都咁識得諗，認真抵讚！</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>