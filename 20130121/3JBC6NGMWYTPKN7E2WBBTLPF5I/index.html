<html><header><meta charset="utf-8"><title>何家勁賀海天堂老闆嫁女</title></header><body><h1>何家勁賀海天堂老闆嫁女</h1><p>近期喜事連場，昨晚除了陳爽舉行婚宴外，平時愛扮嘢的海天堂老闆吳耀明，其大女吳苑清（Catherine）昨晚也跟拍拖兩年、做紅酒生意的男友徐浩然結婚，在灣仔會展擺128圍喜宴，蔣麗芸、余慕蓮、老牌藝人梁葆貞及久未露面的何家勁均來到賀，其中何家勁大受來賓歡迎，爭相跟他合照。<br>何家勁近年在內地做健康食品生意，他透露和新娘認識多年：「大家都係惠州市政協，做咗幾年，成日一齊開會，今日特登嚟飲，噚日喺北京趕返嚟。」他表示折現送禮金，問年過半百的何家勁何時結婚、有沒有拍拖？他一味表示不知道。</p><p>婚宴門外放了大批新人婚照，更有一張在古色古香涼茶舖取景，吳耀明按傳統送了金豬和金器給女兒，他說：「女婿都幾聽話，有啲上進，以前啲後生仔捱得苦，𠵱家弱咗啲。」<br>採訪、攝影：林嘉慈</p></body></html>