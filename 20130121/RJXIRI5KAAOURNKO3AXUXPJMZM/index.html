<html><header><meta charset="utf-8"><title>何傲兒夜蒲　左右逢源</title></header><body><h1>何傲兒夜蒲　左右逢源</h1><p>【中環】噚日凌晨1點，戴住平光眼鏡嘅何傲兒同蘇民峰及其女友，一行三人喺中環荷李活道慢行，似係搵地方蒲，終於行到去擺花街，選定Club Gala's落腳。</p><p>爛玩過蘇民峰</p><p>入到場內，何傲兒輕輕鬆鬆咁跳舞、飲酒，大約十幾分鐘後，佢嘅新歡Wilson就嚟會合。其間何傲兒同戴住鴨嘴帽嘅無綫同事謝卓言，兩個傾得鬼咁投契，不自覺冷落咗Wilson。蒲咗大約一粒鐘，何傲兒同Wilson、蘇民峰同女友齊齊離開，上咗蘇民峰架七人車後轉場，去咗安蘭街嘅Play繼續玩，不過大約半個鐘後蘇民峰同女友走先，何傲兒就同Wilson玩到4點半先至撇。唔知係咪之前冷落咗Wilson，上的士之後見何傲兒挨實Wilson呵番，的士直駛將軍澳何傲兒屋企方向，二人繼續甜蜜。<br>採訪、攝影：楊浩賢、陳辰、吳耀輝</p></body></html>