<html><header><meta charset="utf-8"><title>楊怡自誇單手舉巴士</title></header><body><h1>楊怡自誇單手舉巴士</h1><p>楊怡昨日到沙田中文大學為特殊馬拉松擔任起步及頒獎嘉賓，她表示平日懶做運動，記者指她有私人健身教練，她笑說：「但我冇私人健身室，之前我傷咗條腰，好多同事都教我做腰部運動，呢啲運動都有張櫈配合。」前晚楊怡與謝天華均缺席主演劇集《法網狙擊》大結局飯局，楊怡即謂：「我喺內地有工作，天華都好似係有嘢做，不過有夾錢。」楊怡又指前晚於內地工作時遇上車禍，幸好未有受傷，有否致電男友羅仲謙報平安？她笑說：「我第一時間係睇吓個妝有冇花，因為我喺車化緊妝。」<br>對於《法》劇被指劇情多犯駁位，楊怡即力撐：「套劇係想帶出就算係大律師女強人都好，都好着重親情，而單車追房車，我諗如果喺好緊張嘅情況下都應該得，緊張關頭我都可以單手舉起架巴士。」<br>採訪、攝影：譚倩宜</p></body></html>