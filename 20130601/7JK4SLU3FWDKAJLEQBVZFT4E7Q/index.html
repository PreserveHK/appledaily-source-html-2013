<html><header><meta charset="utf-8"><title>郭秀雲高鈞賢極速搵食</title></header><body><h1>郭秀雲高鈞賢極速搵食</h1><p>【中環ifc】高鈞賢同郭秀雲前日前後腳現身中環ifc嘅city'super買嘢，不過兩個買嘅嘢就有分別。7點左右望落似係剃咗頭嘅高鈞賢先出現，佢戴住頂cap帽遮住個光頭，入到超市集中買餅乾零食，十零分鐘就買滿兩袋走人。大概一個鐘後，打扮貴氣嘅郭秀雲又係嚟買嘢食，不過佢鍾情超市門口嘅熟食檔同沙律菜，前後十分鐘就買咗隻燒雞同菜離開。<br>採訪、攝影：黃曉程</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>