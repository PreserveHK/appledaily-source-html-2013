<html><header><meta charset="utf-8"><title>被惡搞邪惡淫聲　志玲：當宣傳吧</title></header><body><h1>被惡搞邪惡淫聲　志玲：當宣傳吧</h1><p>大會邀請紅姑、志玲、謝拉與品牌高層合照時，志玲即施展「嗲功」外交，將頭偏向謝拉，身體挨近對方胸口，做出頭貼頭等親密動作，站在志玲身旁的紅姑則露出不自然表情。對於在《大唐無雙2》網路遊戲配音被網友惡搞成邪惡淫聲版，志玲即驚訝掩口說：「在哪裏可以看到？看成是另一種宣傳吧，我不介意，只要大家開心就好。」<br>紅姑受訪時被問到與發哥多久不見？她笑說：「今朝先見到佢，喺酒店gym room，佢梗係fit啦，仲咁靚仔。」她直言心癢與發哥合作拍電影，早前彭浩翔力邀兩人參演電影《春嬌與志明一家》，是否若發哥開口會答應？她說：「唔做志明或者春嬌，做發哥老婆或女朋友都冇所謂。」<br>之後發哥接受訪問，提起紅姑近日的緋聞，發哥認為有男士追求是好事，更搞笑以普通話鼓勵紅姑覓第二春，他說：「鼓勵！鼓勵！」提到彭浩翔找紅姑做余文樂母親，發哥笑笑口說：「唔得，佢點做余文樂阿媽呀？余文樂做佢老竇就差唔多。」千嬅提議他與余文樂玩三角戀，發哥聞言說：「咁鍾楚紅點呀？」記者提議四角戀情節，他說：「好複雜喎，等彭導再諗諗先。」</p><p>發哥唔明《金枝貳》</p><p>那會否與紅姑拍《秋天的童話》或《縱橫四海》續集，發哥笑言：「有冇人睇㗎？唔好喺長島（《秋》片拍攝地）拍，喺長洲拍啦，TVB近排都有套喺長洲。」至於近日收視插水的《金枝慾孽貳》，發哥直言：「我睇唔明，所以有人解說，幾好睇呀，不過要有耐心，一般觀眾對宮外宮內都有疑難。」<br>採訪、攝影：曾小嘉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>