<html><header><meta charset="utf-8"><title>趣趣地：<br>
《馬卡報》屈尼馬歧視</title></header><body><h1>趣趣地：<br>
《馬卡報》屈尼馬歧視</h1><p>今周加盟巴塞嘅尼馬（左），接受訪問時得罪咗皇馬，身為皇馬喉舌報章嘅《馬卡報》即刻做嘢，摷番佢月初拍內褲廣告啲嘢嚟講，話佢歧視同性戀者。呢個廣告講述尼馬喺間內衣店度做model，一見到女仔就着住條undie紮紮跳好開心，但最後有個男人入嚟，佢就靜雞雞偷走。話明廣告，《馬卡報》咁樣屈尼馬，好似牽強啲囉！</p></body></html>