<html><header><meta charset="utf-8"><title>隔牆有耳：<br>恃勢凌人　全總禁職工盟發聲 - 李八方</title></header><body><h1>隔牆有耳：<br>恃勢凌人　全總禁職工盟發聲 - 李八方</h1><p>強國唔單止自由行稱霸全球，就連工會都霸氣過人。話說國際勞工組織ILO上星期喺峇里搞咗個國際勞工會議，討論吓各國薪酬制度，澳洲、新西蘭、越南、中國、印尼等40個國家地區都有派代表出席。香港職工盟都有派出幹事潘文瀚做代表，一早準備咗喺會上講述一下香港實施最低工資嘅情況。<br>點知原來個會議係中華全國總工會贊助，「全總」財大氣粗，竟然向ILO施壓，唔畀職工盟代表開壇講嘢。結果潘文瀚只可以喺會議提問時間講述意見，白白錯失咗一個報告嘅機會。職工盟好不滿「全總」咁霸道，亦唔妥ILO咁退讓，將會就今次事件去信抗議。</p></body></html>