<html><header><meta charset="utf-8"><title>隔牆有耳：<br>開P慶祝　村民賀明月山執笠 - 李八方</title></header><body><h1>隔牆有耳：<br>開P慶祝　村民賀明月山執笠 - 李八方</h1><p>位於元朗新圍村嘅違規私營骨灰龕場明月山今個月中終極敗訴，面臨執笠。新圍村噚日就喺村內嘅榕樹頭舉行祝捷會慶祝，有40幾個村民出席；過去曾幫過班村民向政府反映問題嘅前立法會議員陳淑莊Tanya同黃成智，都有獲邀出席，但Tanya因為黨友徐國峰去世心情低落，最終無赴會。<br>新圍村村民周振勤話呀，噚日出席祝捷會嘅村民都好關心明月山敗訴後，會有乜嘢新發展。據佢了解，明月山所屬嘅公司有興趣將龕場位處嗰幾幅地，改建成住宅，村民對於新住客由「死人」變成「生人」，表示歡迎，至少唔使再怕春秋二祭有太多人嚟拜山，影響村內環境。</p></body></html>