<html><header><meta charset="utf-8"><title>澳門騷老婆踩場<br>伊健嘲YoYo眼紋多</title></header><body><h1>澳門騷老婆踩場<br>伊健嘲YoYo眼紋多</h1><p>【澳門直擊】鄭伊健前晚在澳門舉行演唱會，全場爆滿，好兄弟錢嘉樂及林曉峰做嘉賓，而三人的另一半包括蒙嘉慧（YoYo）和湯盈盈在台下支持，而康子妮則擔任和音。伊健表示先後三次到澳門做騷，他透露首次有fans即場求婚，伊健即問該位fans有沒有來，結果該位fans真的有來，伊健即問對方婚姻是否美滿及祝三年抱兩，fans即謂：「等你先。」伊健回應：「關我乜事。」<br>其中伊健的日本武士look大晒腹肌，但跳舞明顯很生硬。之後伊健改穿開胸歌衫跟嘉樂及林曉峰合唱《友情歲月》和《一起飛》。唱畢嘉樂笑說：「做佢演唱會好運，一年內結婚又生女，又得金馬獎，金像獎又有提名。」林曉峰亦附和說：「伊健新戲入面有句對白話七子去六子返，但我哋就三子去九子回，我老婆生咗兩個仔，嘉樂就娶老婆生埋女，伊健舊年又話私人事唔講，點知帶咗阿嫂返嚟，大家一齊叫阿嫂。」現場即和應大叫，台下的YoYo即狂點頭甜笑。</p><p>「佢鍾意笑」
</p><p>另外當伊健唱《動地驚天愛戀過》播出楊千嬅的片段，當中她說：「恭喜伊健結婚，娶咗YoYo咁好嘅老婆，雖然佢話唔生，但我以媽咪身份都祝佢早生貴子。」<br>完騷後伊健受訪，提到台上台下都想他生BB，他說：「唔好，睇吓點先，我有見過嘉樂嘅囡囡，小春就7月做老竇，但我真係冇打算，千嬅咁講佢就放長雙眼，我就順其自然。」至於YoYo被叫大嫂即點頭冧笑，伊健笑言：「其他阿嫂都點得好大力，笑得多會有眼摺紋，不過佢鍾意笑。」<br>採訪：李珮洳<br>攝影：陳俊強</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>