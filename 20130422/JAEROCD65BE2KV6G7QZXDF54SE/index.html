<html><header><meta charset="utf-8"><title>隔牆有耳：<br>內地海關　「拘留」魔鬼李嘉誠 - 李八方</title></header><body><h1>隔牆有耳：<br>內地海關　「拘留」魔鬼李嘉誠 - 李八方</h1><p>碼頭工人同李嘉誠呢場勞資角力，戰場已去到長江中心外面。職工盟李卓人上周五請咗畫工一流嘅社民連曾健成（阿牛）炮製一幅6呎乘8呎嘅大型魔鬼李嘉誠海報，阿牛整好之後委託內地公司印製，點知噚日下午過關時被內地深圳海關攔截，話唔畀海報出境。乜嘢原因？阿牛話，內地政府做嘢邊使原因，但大家心照啦。<br>查實以往民主派製作維權紀念品或者印製民主書籍，一係搵唔到內地印刷商印，一係就印完唔畀出境，所以好多時都要捱貴喺香港印刷。阿牛話，如果今日都收唔到幅海報，會喺香港搵公司搞掂，點都要撐罷工工人，點都要「魔鬼李嘉誠」現身。</p></body></html>