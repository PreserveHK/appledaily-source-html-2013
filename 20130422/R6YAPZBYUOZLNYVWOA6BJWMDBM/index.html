<html><header><meta charset="utf-8"><title>李嘉欣狀態勝當年</title></header><body><h1>李嘉欣狀態勝當年</h1><p>現年42歲的大美人李嘉欣參選88年港姐奪冠而入行，最近竟然流出那些年的水着照，原來同屆港姐亞軍陳淑蘭日前接受有線節目訪問，分享了當年與嘉欣在泰國拍外景時的三點式合照，相中兩人均青春無敵，蘭子笑言嘉欣的身材現在比以前更好，她說：「相中我哋都係青春少艾，我同嘉欣都係大熱，大美人的確係大美人，佢由嗰時靚到𠵱家，今次我摷番舊相出嚟，第一時間send畀佢，勾起大家好多美好回憶，我哋暗自讚嘆大家嘅身材比當年更好。」<br></p><p>睇馬考眼光
</p><p>至於李嘉欣與馬有緣，其老爺許世勳與夫婿許晉亨是馬主，夫婦更共同擁有名為「一寶」及「貳寶」的愛駒，難怪她獲邀擔任周日（28日）舉行的愛彼女皇盃大使，日前嘉欣更粉墨登場戴上紀念版手錶，透過電腦技術與馬匹作合成圖片。<br>李嘉欣表示對馬匹漸有研究，她說：「我享受喺沙圈睇馬過程，欣賞一匹匹身形健壯、毛色亮麗嘅馬匹，近距離喺面前經過。我又鍾意研究佢哋嘅臨場狀態，考考自己眼光。」何時添多隻「三寶」？李嘉欣說：「暫時未有打算，但我怕會同賽馬投注彩池嘅『三寶』相同而令人混淆。」　<br>撰文：唐如</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>