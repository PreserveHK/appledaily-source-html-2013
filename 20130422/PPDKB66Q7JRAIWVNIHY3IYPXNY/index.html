<html><header><meta charset="utf-8"><title>【食得green】師奶拜師學藝　食素運動唔自閉</title></header><body><h1>【食得green】師奶拜師學藝　食素運動唔自閉</h1><p>要師奶煮大魚大肉沒難度，但若要她們把素菜煮成山珍海錯卻不容易。一班患高血壓、高血糖或高血脂的師奶為健康着想，決心拜師學藝！</p><p>52歲的Yummy去年12月驗出患三高，正常的血壓指標，上壓120，下壓80，而Yummy上壓高達195，下壓超過100。年輕時拚命工作的她，完全沒為健康着想過，吸煙捱夜，大魚大肉，最重試過170磅！但年紀越大，便知道負荷不了，於是逐步放下工作，開始注重飲食、戒煙，更參與港安醫院舉辦的健康宿營。<br><br>Yummy在營中認識了同樣患高血壓，52歲的阿琼，「最高峰上壓190，下壓90幾，啲人都叫我快啲去睇醫生，話我好得人驚！」為子女辛勞半生的阿琼，不但要自己健康，亦希望下一代脫離三高的危險，於是入營學煮素食，回家煮給子女吃，「啲細路都會問，可唔可以有肉食，我唔會完全唔畀，但會鑽研點煮素食好味啲，好似喺湯加腰果同南瓜打成蓉，好似忌廉湯，佢哋就易接受。」<br><br>5日4夜的營中，她們會每天檢查身體，聽有關健康管理和營養的講座，並跟入廚30年、食素20年的張志強師傅學師。張師傅教了她們煮露筍炒雜菌、西蘭花素球和鮮淮山梨，他堅持無添加，不用市面買到的素雞、鴨、鵝等，甚至素調味粉都全部不用，連甜品也不用白糖，改用天然蜜糖，「外面做好嘅嘢肯定有啲添加劑，全部天然嘅材料先保證到大家食咗會身體健康！」<br><br>食得健康，飲也健康。榨蔬果汁有助抗衰老，蘋果、啤梨、青檸、菠菜、西芹、青瓜等，多加蔬菜便不如一般果汁般高果糖。<br><br>然而，想消脂，飲食健康也要配合運動。Yummy說平時也有踏單車，不過身體檢查的結果，脂肪指數是37.8，屬於超重。而每天堅持行8,000步的阿琼，血壓仍然偏高，上壓139，下壓90，但已比最高時下降超過50了。她們都滿意進度，之後仍會互相支持，繼續努力。<br><br>救冰行動「冰荒荒搵你幫」專頁：<br> http://sosarctic.appledaily.com </p></body></html>