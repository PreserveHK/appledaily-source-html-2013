<html><header><meta charset="utf-8"><title>玄彬遭小儀性騷擾</title></header><body><h1>玄彬遭小儀性騷擾</h1><p>韓劇《秘密花園》型男玄彬前晚在九展舉行首次香港粉絲見面會，引爆港女發狂。擔任司儀的小儀不斷性騷擾玄彬，喪𢱑合照和抱抱，直言「賺晒」。而「細細粒」陳嘉佳就出茅招搶人件衫想博大霧上台，但最終失敗。<br></p><p>生硬跳Gwiyomi
</p><p>玄彬前晚以一曲《那個男人》為兩小時的見面會揭開序幕，更表演了激光舞和落台親近粉絲。超過九成為女觀眾，個個都對玄彬表現猴擒，連做司儀的小儀也整晚找機會挨身挨勢抽水，還大爆玄彬喜歡在家僅穿底褲：「點解你唔除埋底褲？」令玄彬勁尷尬。當知道玄彬拍戲前習慣沖涼時，小儀再次性騷擾：「佢好香㗎！」<br></p><p>玄彬隨即報仇，要求小儀行上二樓的山頂位找粉絲問他問題，小儀指自己腳短想賴皮，但玄彬沒有放過她。其間有10歲小妹妹要求上台錫玄彬一啖，小儀即提議不如問玄彬是否想奪走她的初吻，引來全場大笑。也有粉絲教玄彬跳gwiyomi，玄彬以生硬表情跳了頭三個甫士。<br>玄彬之後主動抱實小儀化解「恩怨」，解釋因想與後排粉絲互動才要勞煩小儀，小儀即冧爆地表示「賺晒」，並在facebook晒合照：「嗱嗱嗱！呢次係玄彬攬我㗎吓！嘩哈哈哈！」<br>當玄彬開出條件請10位粉絲上台抱抱時，全場女粉絲狼樣盡現。憑劇集《老表，你好嘢！》上位的細細粒為符合穿白衫的要求，居然犯規搶人件衫套在自己條頸上，但最終奸計未能得逞。<br></p><p>細細粒冇得上台
</p><p>騷後問細細粒，她說：「我由《我係金三珣》開始鍾意玄彬，好嬲囉！冇得上台。不過助手呢個時候好有用，幫我攞到個簽名波。」問她為甚麼不入後台合照時，她笑說：「唔使嘞，我將來會有機會同玄彬合作，我嘅演技係得嘅。」玄彬昨早離港獲逾百位粉絲送機，他十分親民停步為粉絲簽名和握手。</p><p>採訪：梁婉霞、馬建華<br>攝影：仇志德</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>