<html><header><meta charset="utf-8"><title>求驗客手記：羅帥話阿蘇吹水即罰</title></header><body><h1>求驗客手記：<br>羅帥話阿蘇吹水即罰</h1><p>（怒）蘇亞雷斯同利物浦嘅恩怨沒完沒了，阿蘇先插紅軍冇信用，之後就到領隊羅渣士話阿蘇無中生有，根本就冇收到所謂4,000萬鎊（約4.8億港元）報價就要放人嘅條款。羅帥仲話傾合約嗰陣講得好清楚，阿蘇冇理由唔明，所以插番阿蘇唔尊重球會，家陣阿蘇要單獨操練。據英國《每日郵報》披露，阿蘇份約係有個幾曖昧嘅條款：如果有人出價4,000萬鎊，球會會好真誠咁坐低慢慢傾；而唔係即刻放人。另外，利物浦周三喺友賽以4:1大勝華拉倫加，伊亞高艾斯巴斯同路爾斯阿拔圖兩名新兵都有入波。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>