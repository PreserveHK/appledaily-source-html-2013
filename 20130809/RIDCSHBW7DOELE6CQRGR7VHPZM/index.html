<html><header><meta charset="utf-8"><title>隔牆有耳：李慧琼　力sell養顏花膠凍 - 李八方</title></header><body><h1>隔牆有耳：<br>李慧琼　力sell養顏花膠凍 - 李八方</h1><p>花膠大王陳昌順低調行善，喺土瓜灣一帶工廠大廈設食堂，並將食堂盈利，全數用嚟派免費飯盒畀70歲以上基層長者，唔少人好like佢呢個行善行動，紛紛幫襯食堂，藉此變身成「善長」。<br>民建聯副主席李慧琼（Starry）原來係熟客仔，不時相約朋友去飯堂開餐。佢大讚食堂服務very good，價錢更加係經濟實惠，舉例話一個客飯套餐，連飯連餸連飲品呀，32蚊就有交易嘞，真係抵到爛！雖則近4千呎飯堂走基層路線咋，但食物質素卻係非一般，Starry極力推薦佢哋自家製嘅「養顏花膠凍」，有花膠、杞子兼圓肉，大讚花膠大王出品嘅花膠凍夠晒真材實料。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>