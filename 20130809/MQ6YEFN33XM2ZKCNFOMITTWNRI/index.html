<html><header><meta charset="utf-8"><title>中環迷你裙：賭至天荒地老 - Samantha</title></header><body><h1>中環迷你裙：賭至天荒地老 - Samantha</h1><p>全球賭業於金融海嘯後異軍突起，虛弱如塞浦路斯，發達如新加坡，強大如俄羅斯和中國，都視其為殺手鐧，希望為該國生出金蛋來，信心大無非是track record實在好，尤其是做獨市生意，好似柬埔寨開賭的金界控股（3918），中期純利增兩成至4.9億港紙，加埋憧憬Naga2將於未來幾年落成，股價昨日再爆升9%。<br>賭場豐收，賭仔功不可沒，點解賭仔嗜賭如命？有研究解釋，不賭是因為大腦「恐懼中心」對賭博產生反應，擔心輸錢，而嗜賭者是因為這部份受損。<br>若賭場靠Samantha開飯等餓死，每次都缺乏半個鐘輸半份糧的豪氣，過隔籬買衫可能仲可以着多一兩季，何必要賭？<br>強國經濟近廿年的崛起，造就唔少暴發戶，呢批人成為各大賭場VIP，闔家去澳門去到悶之際，鄰近國家恰恰提供賭業連旅遊一條龍的服務，務求大家賭至天荒地老。<br>家陣何猷龍旗下的新濠博亞（6883）投資菲律賓賭場，而旗下另一公司新濠國際（200）又與凱升控股（102）聯合發展俄羅斯賭場及度假村項目，博小賭王前景，好過一眾濠賭藍籌股。</p><p>Samantha<br>本欄逢周一、三、五刊出</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>