<html><header><meta charset="utf-8"><title>隔牆有耳：爭普選　張萬有叫中央咪拖 - 李八方</title></header><body><h1>隔牆有耳：<br>爭普選　張萬有叫中央咪拖 - 李八方</h1><p>十幾名本港知名漫畫家噚日率先「佔中」，齊集中環贊善里宣佈成立「漫畫刁民」組織，並舉行「漫人迷普選」展覽，包括發起人尊子、網民熟悉嘅Cuson同龍虎門主筆張萬有等。張萬有早前參加咗佔中首次商討日，覺得中央就普選一拖再拖，和平佔中係冇辦法中嘅辦法。<br>佔中發起人戴耀廷同陳健民，同埋社運女神周澄噚日都有去撐場。尊子話十分歡迎學校聯絡漫畫刁民，了解唔同畫家對普選嘅睇法。聽日下晝5點，佢會同馬龍等漫畫家，去油麻地活化廳出席講座，到時仲有一啲新展品展出，呼籲各方人士多多捧場。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>