<html><header><meta charset="utf-8"><title>中環在線：每日Bentley接送藺Sir唔願退休 - 李華華</title></header><body><h1>中環在線：每日Bentley接送<br>藺Sir唔願退休 - 李華華</h1><p>「股壇開心果」藺常念（圖）新近去咗智易東方證券做CEO，智易主席梁衞漢噚日喺證券行開幕儀式上透露，全靠一條賓利（Bentley）車匙，先至打動到呢位65歲嘅前輩，令對方打消退休念頭，佢講明每日都會用架賓利接載藺Sir出入。<br>有名車接載，藺Sir嘅人工應該都唔會低，梁衞漢唔肯透露畀幾多錢藺Sir，淨係話佢嘅人工「下至Toyota，上至林寶堅尼，都買得起嘅」。<br>咁高興，藺Sir當然唔會收埋寸嘴本色，佢先批評證監會加強證券業規管係殺雞取卵，唔應該將規管銀行嗰套搬去證券業，證監咁做只會係浪費人力物力。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>