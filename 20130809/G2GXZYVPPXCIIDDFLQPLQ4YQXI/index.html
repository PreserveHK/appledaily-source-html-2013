<html><header><meta charset="utf-8"><title>中環在線：賀天行元朗升甲組四叔贊助港足 - 李華華</title></header><body><h1>中環在線：賀天行元朗升甲組<br>四叔贊助港足 - 李華華</h1><p>同英超相比，本地足球就冇乜人睇，之但係，華華近日發現一單趣聞，就係今年先至升上甲組、唔多出名嘅天行元朗足球隊，竟然搵到3間上市公司贊助，包括喺元朗有好多地同樓盤嘅新地（016）同恒地（012）。估唔到恒地主席李兆基唔單止打算捐地，捐錢支持球隊都唔孤寒。<br>聽聞，恒地見呢隊波升上甲組，球員好有心踢足球，於是就贊助幾十萬元，以示鼓勵，暫時只係打算贊助一年。呢件事由四叔細仔李家誠拍板，佢除咗本港生意，慈善事宜亦會參與。<br>有網民就話，如果恒地肯畀錢搞波，隊波應該改名做「四叔元朗」，咁就夠晒霸氣。假若第日搞中港足球比賽，分分鐘砌低內地最強、恒大地產（3333）贊助嘅「廣州恒大」。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>