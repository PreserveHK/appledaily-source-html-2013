<html><header><meta charset="utf-8"><title>爽口澳洲貨每斤400元</title></header><body><h1>爽口澳洲貨每斤400元</h1><p>【本報訊】美國龍蝦冧價，但標榜質優爽滑的澳洲龍蝦，價格企穩每斤400港元樓上，今年已升逾一成。澳洲龍蝦深受中港老饗愛戴，坊間普遍認為清甜爽口，而波士頓龍蝦肉則「䊹啲」，質素有明顯分別。不過，被稱為「食神」的大榮華酒家董事總經理梁文韜卻不以為然，直言若將兩種蝦同時間「就地正法」品嚐，味道沒甚分別。<br>「老老實實，我自認第一（食龍蝦），我覺得差唔多，最緊要一樣嘢，係咪生劏，龍蝦就嚟死會縮頸，一縮頸，水份就會流失，食起上嚟，會䊹身啲鹹啲。如果大家同時間，一齊劏，所差呢……無幾箒！」他補充：「我食過最好食嘅龍蝦，係未夠1磅嘅，好食到呀……嘩！真係人間美味，係波士頓龍蝦。」</p><p>味道清甜　可做刺身
</p><p>著名食家、龍皇酒家老闆幟哥（黃永幟）卻唱反調，「美國龍蝦冇咁多肉梗係冇咁好食，而且淡味啲，肉少啲，但比其他地區嘅龍蝦平好多」，「澳洲龍蝦肉爽啲，甜啲同埋有龍蝦味啲」。質素較高，賣價當然較高，「𠵱家南澳嘅龍蝦賣緊400幾蚊一斤，唔會跌價，因為呢個時間閂咗季唔畀捉」。<br>灣仔輝記海鮮負責人盧先生指，澳洲龍蝦向來比美國及加拿大龍蝦貴約三倍，因為澳洲龍蝦清甜爽口，既可做刺身，也可以蒸焗，但美國及加拿大龍蝦肉質較削，味道較淡。<br>鯉魚門妹記海鮮老闆羅盛興表示，內地對澳洲龍蝦和菲律賓花龍蝦的需求強，本地供應商經常被搶貨。兩個品種售價已從08年約200元一斤，升至現時逾400元，一隻三斤多已需1,300元。本地龍蝦也從去年的每斤200元漲升至今年240元至250元。但波士頓龍蝦則跌價約兩成，每斤介乎88至100元。</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>