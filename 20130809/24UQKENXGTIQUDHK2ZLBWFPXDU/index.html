<html><header><meta charset="utf-8"><title>隔牆有耳：港政協　廣西考察探彭清華 - 李八方</title></header><body><h1>隔牆有耳：<br>港政協　廣西考察探彭清華 - 李八方</h1><p>港區政協委員每年例牌要去內地省市考察當交差，今年委員有兩個選擇，一係7月底寧夏、一係稍後去廣西。唔少政協委員都話呢啲例行考察好hea，旨在take attendance，以免被中央覺得冇做嘢而下屆不獲委任箒，所以「寧近勿遠」。據聞好多委員覺得去廣西好過，一嚟近啲，若然要遲到早退都方便好多，二嚟有人話喎，中聯辦前主任彭清華調咗去做廣西壯族自治區黨委書記嘛，此行當埋敍舊囉，順道拜訪呢位喺中央政壇仕途仍然一片光明嘅紅人，一舉兩得呀。狼振英早前都預告稍後率團去廣西，估唔到彭清華調任後咁受「歡迎」囉。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>