<html><header><meta charset="utf-8"><title>報告王：翠華穩陣　基金未必吼 - 高明</title></header><body><h1>報告王：翠華穩陣　基金未必吼 - 高明</h1><p>麥格理昨日推介翠華（1314），該股收報4.2元，無起跌。報告指，公司的財務總監約分析員飲茶，該行感覺正面，相信該股是中港餐飲股中最有增長概念的，茶餐廳的獨特概念並未完全反映在市場。</p><p>麥格理調低目標價</p><p>該行又指，今年香港業務同店銷售有高個位數增長，而中國則輕微惡化。翠華目標明年在中國增加八間舖，其中一間已於今年開業，另外四間正在修葺，預期上半年完成。香港開店目標則為四間，一間今年已開，另外三間預計第三季開張，故維持跑贏大市，目標價由5.4元降至5元。<br>睇往績，分析員4月初推介此股，當時為3.95元，至今升6.3%，OK啦。亦曾於去年11月底給予大家樂（341）中性評級，當時為22.03元，大家樂之後一度升至27元，錯失了，再於24元時轉軚叫買，昨收25.3元，升5.4%，同樣OK啦。<br>本欄認為，基金經理都是打份工，份report整個架構向外聲稱長線投資，但其實每月每季表現甚為重要。當年體育股，份份報告吹噓每年開數百間分店，擴張如何強勁，這種「增長科幻故事」甚受基金歡迎。翠華在中國開店數目是個位，還要用兩年時間，字面解釋更有四間開得慢過預測。而茶餐廳僅屬香港獨有文化，以此向非本地上司pitch，恐怕反而捱鬧。翠華可能是盤穩陣生意，但相信不會是基金杯奶茶。本欄宣判：唔跟！</p><p> http://www.facebook.com/AppleKoming <br>高明</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>