<html><header><meta charset="utf-8"><title>容祖兒踎地睇書</title></header><body><h1>容祖兒踎地睇書</h1><p>【銅鑼灣】容祖兒前日傍晚六點幾同助手去銅鑼灣行街，唔知佢係唔想俾人認出定係轉天氣患感冒，祖兒全程戴口罩冇面見人。佢哋去咗時代廣場嘅Page One書店，見到祖兒好用心咁打書釘，仲睇到要踎喺度。<br>睇真啲原來祖兒睇緊嘅係教人織嘢嘅書，睇嚟師兄劉浩龍好快有溫暖牌收。祖兒精挑細選近半粒鐘，買咗成堆書走人。出到門口祖兒終於俾粉絲認出要求合照，不過佢依然唔肯除低口罩，影完相就同助手上車離開。<br>採訪、攝影：羅德光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>