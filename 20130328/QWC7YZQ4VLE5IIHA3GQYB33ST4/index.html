<html><header><meta charset="utf-8"><title>細細粒超市玩鞋</title></header><body><h1>細細粒超市玩鞋</h1><p>【彩雲邨】可愛肥妹陳嘉佳憑無綫劇《老表，你好嘢！》內「細細粒」一角人氣急升。前日佢濕住個頭一身街坊裝現身彩雲邨，見佢一路行一路有街坊同佢打招呼，之後佢去超市買防磨損膠布，仲即場除鞋黐喺鞋踭，兼猛跳試效果，認真夠喜劇feel。</p><p>細細粒跟住揸車去黃埔，本來佢諗住慳錢泊街邊錶位，可惜因冇位被迫泊停車場，而且佢手車仲好差，泊個位都搞足五分鐘，最後佢入咗間髮型屋整頭。<br>採訪、攝影：陳辰、楊浩賢、徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>