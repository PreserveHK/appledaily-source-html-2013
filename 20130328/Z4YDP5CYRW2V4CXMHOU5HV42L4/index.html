<html><header><meta charset="utf-8"><title>金像獎賣肉戰<br>DaDa江若琳留前鬥後</title></header><body><h1>金像獎賣肉戰<br>DaDa江若琳留前鬥後</h1><p>陳靜（DaDa）與江若琳昨日雙雙以大露背裝出席香港電影金像獎記者會，實行留前鬥後，到下月13日頒獎禮行紅地毯時再正面交鋒，DaDa更出口術預告屆時真空上陣。同時大會率先公佈吳思遠獲頒終身成就獎。</p><p>下月13日「第32屆香港電影金像獎頒獎典禮」假尖沙嘴文化中心舉行，金像獎昨日在文化中心開記者會，公佈吳思遠獲頒終身成就獎，而專業精神獎得主是菲林沖印師呂麗樺與高天宙。雖然三位得獎者都缺席記者會，但有陳靜、江若琳、金燕玲、邵音音與廖啟智等多個獎項的候選人均現身撐場。</p><p>預告真空上陣
</p><p>DaDa獲提名女配角，江若琳則獲提名女主角，雖然不是競爭對手，但兩人不約而同露背上陣，DaDa說：「已經揀好衫，大deep V，所以今日露背先，留前鬥後，𠵱家好努力減肥，上圍都有縮水，咁都係正常，脂肪嚟，當然會減少，其實我唔介意細，上圍太豐滿畀人覺得肥。」她表示希望予人自然感覺，故不會加墊托胸，更打算真空上陣。<br>江若琳亦揚言屆時性感上陣，不過她自知身材有所不及，所以決定放棄鬥肉感，改行骨感策略，她說：「仲好努力減肥，想嗰日着衫好睇啲，不過我唔係肉感嘅朋友，性感都分好多種，所以我會行骨感路線。」<br>另外，由各候選者拍攝的金像獎紀念特刊亦於昨日曝光，服裝以黑白為主色，女星穿得甚收斂，男女主角候選人則照慣例霸前排。<br>採訪：魯萍<br>攝影：陳慧安</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>