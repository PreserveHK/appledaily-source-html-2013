<html><header><meta charset="utf-8"><title>向愛心飯堂𢱑贊助惹眾怒<br>浸大生買千元扶貧飯券認錯</title></header><body><h1>向愛心飯堂𢱑贊助惹眾怒<br>浸大生買千元扶貧飯券認錯</h1><p>【本報訊】浸會大學學生向專幫基層的深水埗北河燒臘飯店「搵着數」，要求贊助學生活動食物，被網民狂轟與窮人爭飯食。事件驚動校長陳新滋，他指學生有錯，昨晚親到飯店向明哥了解事件。校方及學生再三道歉，學生向明哥繳付千多元買飯券贈窮人，及幫忙派飯以平息事件。<br>記者：林浚川　張佩琪　梁偉權　彭美芳</p><p>五個向明哥「搵着數」的浸會大學學生會組織，是周樹人堂宿生會幹事會、經濟學系系會、中國研究課程學會、政治及國際關係學學會及大學數碼坊。他們去年底起先後邀請明哥贊助畢業禮等活動小食，稱可提高飯店知名度。明哥昨接受訪問時表示，每次約贊助300至500元，總額約2,000多元，主要是下午茶點如三文治、魚蛋及腸仔。粗略推算，贊助費夠明哥派百多個免費飯盒。<br>明哥相信學生知道他一向幫助低下層，「可能搵我易攞贊助，諗住啲學生讀得咁辛苦，大學畢業，想佢哋開開心心」。明哥透露也有贊助其他大學生，但不肯透露詳情。</p><p>「我冇怪責佢哋」</p><p>有關消息前晚在社交網站傳出後，引起網民公憤，鬧爆浸大生與窮人爭飯食。浸大校長陳新滋昨午表示：「如果真係啲細蚊仔唔啱，都係要教吓。」並讚明哥「真係一個好人」，表示會考慮協助明哥義舉。對於有意見認為學生可為明哥做義工派飯「補鑊」，陳形容是「好提議」。<br>昨晚約7時陳新滋低調到飯店與明哥會面，逗留約半小時。浸大表示，校長相信事件是學生想法不夠周全，他對明哥及義工的善舉很感動，已邀明哥到大學分享人生經驗。校長主要與明哥「傾偈」，沒有道歉。<br>浸大傳訊公關處昨午代表五個學生組織發表聲明，對學生未詳細了解明哥的背景及飯店營運模式，便倉卒尋求贊助深感抱歉；承諾今後找尋贊助前會先評估。<br>該五個學生組織約14名學生，昨親到飯店，其中一學生邊鞠躬邊向明哥道歉，說：「我哋都想同你講番聲對唔住。」已舉辦活動的兩個學會，昨付明哥約1,600元購買75張飯券，稍後派給有需要人士。其餘三個未舉辦活動的學會，與明哥取消贊助協議。明哥接受道歉，「我冇怪責佢哋，佢哋冇社會經驗，當今次小小教訓」，並着記者不要對學生窮追猛打。<br>經常協助露宿者的義工Benson表示，昨與學生購買50個飯盒派給長者及拾荒者等。Benson捐出2,000元購買明哥的食物，贊助餘下三個學會活動。</p><p>蘋民洗版</p><p>撐明哥意見：</p><p>Shun Fai Au Yeung：<br>受了傷害仲可以維護「呢班×弟」，明哥我真係服咗你。<br><br>Harry Delaney：<br>仲要係一傳十、十傳百，輪住嚟，簡直當人水魚……<br><br>Chris Hyma：<br>俾人踢爆咗先道歉，咁未被人踢爆嗰啲呢？</p><p>給學生意見：</p><p>Kong Yau：<br>年輕人犯錯，最重要係知錯能改，從中吸取教訓，都係一種經歷。<br><br>Daniel Lau：<br>希望他們會真心幫助明哥，大學生們要知搵食真係好難。<br><br>Sean Mansi Ng：<br>叫啲浸大生唔好淨係去高登，北河街好多長者要兩三餐安樂茶飯。</p></body></html>