<html><header><meta charset="utf-8"><title>呂志和：未係時候搶地</title></header><body><h1>呂志和：未係時候搶地</h1><p>【本報訊】儘管樓市辣招不斷，惟嘉華國際（173）主席呂志和認為今年樓價平穩，呼籲自住買家入市。雖然他認為樓價跌唔落，但卻同時看淡後市，表明即使集團「揸住」70多億元現金，「但𠵱家未係時候搶地！」<br>其女兒兼執行董事呂慧瑜更指，由於政府「辛辣招」影響，住宅成交量明顯減少，「所以今年會喺內地推多啲盤。」<br>據財務總裁許亮華透露，今年集團中港兩地可供推貨量合共20萬方米。其中香港只有兩個新盤，包括半山嘉岶薈共24個豪宅單位，以及嘉林邊道2號項目，面積合共1.13萬方米，連同天賦海灣一、二期及深灣9號少量貨尾，嘉華今年推盤明顯集中在內地市場。</p><p>嘉華核心盈利升235.8%
</p><p>呂志和昨日又讚成政府取消勾地機制，「對我哋呢種中型地產商投地係有幫助嘅。」不過話峰一轉，他又認為集團「揸住」香港兩幅將軍澳地已經「夠飽」，即使手持72.39億元現金，「仍未係時候搶地，要睇下市況先。」<br>雖然睇淡本港後市，惟他向股東大派「定心丸」，表明新「國五條」不會影響集團內地銷售，而且去年售樓收入75億元中，仍有23億元未入賬，並將嘉華今年的股息率目標定在3至4厘。<br>嘉華國際去年扣除物業公平值後的核心盈利大幅上升235.8%至41.27億元，勝市場預期，每股盈利則為163.35仙，末期息增派25%至10仙，可以股代息。</p></body></html>