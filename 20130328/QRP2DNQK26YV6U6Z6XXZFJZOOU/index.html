<html><header><meta charset="utf-8"><title>中環在線：<br>中信證券發圍　要刨高盛天書 - 李華華</title></header><body><h1>中環在線：<br>中信證券發圍　要刨高盛天書 - 李華華</h1><p>《The Partnership：The Making of Goldman Sachs》，中譯《高盛帝國》呢本書早年長期放喺書店當眼位置，主要按高盛歷來掌舵人，講番呢間美資投行嘅威水史，輕易成為財經界嘅暢銷書，華華家中亦有一本。</p><p>推薦員工閱讀</p><p>中信證券（6030）董事長王東明睇完呢本書後，唔知係咪想照樣打造個「中信帝國」，所以推薦畀員工閱讀，即係叫員工刨熟佢，睇吓人哋點樣做得咁成功。<br>佢幫呢本書嘅中文版寫前言：「對於中國的投行人士而言，高盛過去經歷過的東西很可能就是我們將要經歷的」。八卦人士亦透露，中信證券計劃推出另類投資基金，包括對沖基金，呢類業務喺華爾街普遍到暈，但中國就剛起步，難怪要員工刨書啦。</p></body></html>