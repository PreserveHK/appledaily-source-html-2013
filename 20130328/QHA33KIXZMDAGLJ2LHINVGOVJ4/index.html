<html><header><meta charset="utf-8"><title>莫昭如：警勢用暴力</title></header><body><h1>莫昭如：警勢用暴力</h1><p>佔領中環標榜非暴力公民抗命，多次因公民抗命被捕的社運老兵莫昭如指出，警方近年執法越見嚴苛，梁振英與曾偉雄這對鷹派組合，極可能以暴力收拾佔領中環。保釣戰友1971年在維園遭警棍打至頭破血流的場面，或在2014年的中環重演。</p><p>港英政府六七暴動後加設多項《公安條例》，訂明遊行須事先通知警方。70年代正值保釣浪潮，莫昭如多次組織示威都沒申請，「反公安惡法即係反殖民主義。因為咁而坐監係一種光榮」。最初警方沒阻止，直至他們去中環德己立街日本文化協會示威，警方突拘捕21人。其後維園示威，警方更出動警棍，「打到示威者頭破血流，有啲人用腳踢番警察。全香港起哄」。越打壓越反抗，他們再次動員去維園，最終警方軟化，主動發出不反對通知書。</p><p>佔中意義在於群眾商討</p><p>莫昭如指，初時社運界只是圍內討論理念，民間對公民抗命所知不多。今次佔領中環的重要意義，在於事前群眾商討過程，「民主就係對話，每年六四集會都浪費咗，台上班人講薪火相傳，台下只係揸燭光喊一餐，每年一次情感淨化，冇好好畀群眾之間對話」。<br>他當年公民抗命多數簽保守行為，重犯才有可能判囚，相比現時示威者動輒入獄，執法機關明顯比港英時代更不堪，「香港警察摸索緊點同大陸接軌，拉走問胡錦濤嘅記者，又推學生入後樓梯。我信梁振英會出防暴隊」。<br>佔領中環參與者必須預備中胡椒噴霧、被捕，但以暴易暴只會失去道德高地，「你係咪好似甘地，俾人打爆個頭都唔還手？冇心理準備就唔好參加。貫徹非暴力抗爭，就有機會改變社會」。</p></body></html>