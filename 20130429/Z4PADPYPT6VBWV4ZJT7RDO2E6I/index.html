<html><header><meta charset="utf-8"><title>蔡一智搵舖做業主</title></header><body><h1>蔡一智搵舖做業主</h1><p>【中環】中環租貴地方細，牛記茶室都被業主逼遷要執笠，不過蔡一智似乎想做業主，前日下晝4點幾，着住間條西裝嘅智仔單拖現身中環，佢急急腳行上擺花街會合男經紀，兩人見面後禮貌握手，企喺街頭指手畫腳傾咗十幾分鐘，之後等埋另一位女經紀嚟到，一行三人入咗VERA WANG婚紗店，喺店內周圍望環境，智仔足足睇咗15分鐘先走人，唔知呢間舖啱唔啱佢心水呢！<br>採訪、攝影：朱志聰、楊浩賢</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>