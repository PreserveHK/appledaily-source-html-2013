<html><header><meta charset="utf-8"><title>Hot Issue!：iPad mini Retina有得微炒</title></header><body><h1>Hot Issue!：iPad mini Retina有得微炒</h1><p>千呼萬喚的iPad mini Retina突然開賣了！4G版在香港網上Apple Store上架一小時內瞬即沽清，但WiFi的各版本到昨天（13號）早上仍然有供貨；為了想買得4G版本，同一早上小記還走訪了中環Apple Store，但店員表示店內暫時未有現貨供應，所以大家只有等網上商店再返貨一途！<br>至於「放機價」方面，由於受月頭iPad Air炒燶貨的陰影影響，加上中國Apple訂購只需1至3日（香港要5至10日），所以出機首日普遍「果農」及先達場內人士，都比較看淡它的炒賣價值。<br>小記昨日早上再測試iPad mini Retina的炒賣價，據先達「流動帝國」店長阿基表示：「其實舊版iPad mini在場內只餘下少量16GB版本，在缺貨情況下，所以大家只有續賣新版iPad mini Retina，所以貨一樣要入；現時的收機價，是原機價加$100-$150左右，都算有少少水位可以執吓！不過大家要留意供求問題，放機人多時有機會回落。」</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>