<html><header><meta charset="utf-8"><title>中大生：梁振英微笑諗起阿奎諾</title></header><body><h1>中大生：梁振英微笑諗起阿奎諾</h1><p>【本報訊】一句「聽民意」K.O.特首的中大學生鄧敏琳，發言期間獲梁振英報以微笑，她昨日直言梁的微笑令她聯想起對方早前在亞太經合組織會議期間，對菲律賓總統阿奎諾的微笑，令她感到「好驚」，「唔肯定佢係咪真係有將呢番說話聽入耳」。<br>中大生鄧敏琳前日在香港青年協會「香港青年服務大獎」頒獎禮領獎時，向頒獎嘉賓梁振英直言希望對方「聽民意」，她昨日接受電台訪問時表示，是到場後才臨時決定向梁振英「進言」，希望代無法當面向他發聲的港視政總留守10子發聲。她指梁振英當時在台上「全程喺度笑，唔知有冇聽到」，又指對方的笑容令她聯想到梁在亞太經合組織會議𥧌會上，對菲律賓總統阿奎諾三世的笑臉。</p><p>沈祖堯否認「扮講電話」</p><p>被指事後「扮講電話」未有接受記者提問的中大校長沈祖堯，昨日在其新書《灌溉心靈的半杯水》發佈會後指年輕人「好直」，「心裏面有咩就講咩啦，表達意見無可厚非嘅，佢講唔希望香港年輕人同政府有個對抗，都係一件好事，希望年輕人可以從一個積極角度，睇吓點樣去幫香港社會做得更加好」。 <br>他否認當日「扮講電話」，只是「call緊架車嚟接我」。被問到會否擔心中大畢業禮上有同學會直接向梁振英表達意見，他說「我相信同學有自己表達方式，唔會擔心」。中大發言人稱梁振英不會出席今年的畢業禮。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>