<html><header><meta charset="utf-8"><title>季候風襲港　今明最低19℃</title></header><body><h1>季候風襲港　今明最低19℃</h1><p>【本報訊】本港受到一股東北季候風影響，天文台昨日錄得立冬以來最凍一天，巿區只有19℃，新界更低兩三度，加上密雲，日間溫度最高也只得21℃。天文台預計今日巿區氣溫維持19℃。冷風襲港，有專做雞煲的食肆表示生意較平日高出兩成。<br></p><p>天文台科學主任李子維表示，一股稍涼的東北季候風正影響廣東沿岸地區，同時一個雨區正影響南海北部及珠江口一帶，加上位於菲律賓南部的低壓區正為該區帶來不穩定的天氣，昨日本港巿區錄得立冬以來最冷一天，氣溫只有19℃，新界再低兩三度，「好似打鼓嶺、上水、屯門等地，只有17℃」。<br>李子維補充說，因為昨日多雲，有幾陣雨，日間溫度最高只得21℃，「全日都冇陽光，溫度上唔番，所以覺得全日都好凍」。<br></p><p> 暖身辣雞煲即大賣
</p><p>天文台預測，今日市區最低氣溫約19℃，日間短暫時間有陽光，最高氣溫約23℃，吹和緩至清勁北至東北風，「巿區最低溫度都係維持19℃，但係新界地區會再凍啲，普遍會得17℃」。李子維又表示，展望隨後兩三日早上天氣仍然稍涼，大約19℃，明日初時有幾陣微雨，大致多雲，日間部份時間有陽光。星期六及星期日的氣溫回升至最高的25℃，大致天晴，天氣乾燥。<br>天氣清涼，專營火鍋、煲仔菜食肆生意滔滔，位於尖沙嘴的食肆大力棒棒負責人郭翊稱，暖身辣雞煲、粉絲煲大賣，生意額較平日上升一、兩成，「天氣一凍，即時見效，馬上多咗人叫雞煲」。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>