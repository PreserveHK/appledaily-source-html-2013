<html><header><meta charset="utf-8"><title>倘得3點　阿叻：死咗佢</title></header><body><h1>倘得3點　阿叻：死咗佢</h1><p>【本報訊】藝人陳百祥（阿叻）「睇死」網民無綫台慶日「熄機」行動失敗，激起更多不滿，有網民於facebook發起「緊急動員網絡力量──尋找800個收視盒，要陳百祥下跪」，結果有收視記錄儀的住戶「現身」聲言當天會熄機拉低收視，「要陳百祥下跪！」不過，阿叻繼續挑戰「如果收視2、3點……唔只跪返去，死咗佢㖭」。<br></p><p>5住戶承諾熄機
</p><p>「只係希望陳百祥先生知道，佢真正老闆唔係無綫，係觀眾。」網民Jeff日前於fb成立專頁「緊急動員網絡力量──尋找800個收視盒，要陳百祥下跪」，一天已有逾萬Like。<br>他接受訪問時稱，已有五個有收視記錄儀的住戶，承諾下周二無綫台慶當晚熄機，望可拉低無綫收視。他說有關住戶都有按要求拍攝收視記錄儀的相片，並傳送予電郵mailto:tvbstopla@gmail.com以茲證明，「但佢哋都簽咗保密協議，唔可以公開身份」。<br>對於此專頁，阿叻昨於中環一首飾店開幕禮稱，「嗰800人（收視住戶）儍㗎？網民叫佢就做？咁我哋所有嘅公安唔使做啦，網民日日都話推翻政府，日日都話特首唔好，咁咪日日都要落台？如果個網係咁有力，佢哋得咗啦，你估佢哋係馬雲呀、馬化騰呀？」他說若當晚收視只有2、3點，「唔只跪返去，死咗佢㖭。唔死都冇用啦，表演得2、3點」。<br>Jeff說：「都知好難打破慣性收視，但如果真係有跌，希望對無綫造成壓力，叫佢改善。」他又指阿叻「去死」言論只再顯示他不尊重觀眾，「我哋唔想佢死，淨係想佢找數，下跪」。</p><p>足本收睇《亂噏24》x 楊千嬅；緊接落嚟 Miriam 繼續同你談談情, 吹吹水！<br>周一至周五《亂噏24》約定你： http://bit.ly/appletalk24 </p></body></html>