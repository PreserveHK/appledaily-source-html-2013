<html><header><meta charset="utf-8"><title>天明恨女拾初戀中基囡囡iPad叫老竇</title></header><body><h1>天明恨女拾初戀<br>中基囡囡iPad叫老竇</h1><p>鄭中基（Ronald）、洪天明及雷頌德等昨日均與太太齊集尖沙嘴，出席他們有份參與的「XOXO愛．家庭慈善月曆」揭幕禮，由谷祖琳發起、集合了12個紅星家庭拍攝的慈善月曆為思覺基金籌款，現場播放拍攝時的片段，既溫馨又蝦碌。</p><p>首幀全家福</p><p>其中洪金寶的出現最為矚目，見他抱着孫仔拋高拋低，天明笑爸爸為了影這輯相塗了幾天跌打酒；蔡一智與家人拍照時，細仔經常拍打他的額頭，陳錦鴻則要不時為太太抹汗，場面溫馨。<br>為了慈善，洪天明今次出動爸爸洪金寶及媽媽高麗虹，與兒子洪大仁（TJ）拍攝三代同堂全家福，天明說：「其實係老婆游說我，我問老竇，佢知道係慈善，加上同個孫，個期啱就即刻影，成家人都未同過個仔影全家福，今次係第一次。」<br>提到生育大計，洪天明老婆周家蔚指接了一個產前產後的廣告，所以要延遲兩年才可生，天明說：「爸爸好鍾意女，我哋家族裏面多數生到最後先係女，爸爸好渴望，女黐家又照顧屋企，而且畀我哋初戀感覺，所以我都問Ronald係咪咁，仲請教有乜秘方，覺得生女好，希望一仔一女就收工。」<br>Ronald透露太太余思敏全天候照顧女兒，自己有時間便會接女放學：「一接個女放學佢就會好開心，失控尖叫，嚇親其他同學。」工作關係，他要用視像跟女兒溝通，他笑說：「佢見到真人唔識叫㗎，反而指住iPad就叫，我諗我要貼個iPad框喺個頭度。」<br></p><p>澄清冇進補
</p><p>一直希望追多個，卻暫未有好消息，對於Ronald父母為他進補求子，余思敏即替丈夫解畫，指丈夫沒有生育問題，更澄清老爺奶奶沒有給予壓力。<br>採訪：卓寶花<br>攝影：黃偉雄</p><p><br>足本收睇《亂噏24》x鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>