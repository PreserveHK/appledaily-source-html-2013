<html><header><meta charset="utf-8"><title>婚姻有名無實白韻琹鬧謝偉俊冇良心</title></header><body><h1>婚姻有名無實<br>白韻琹鬧謝偉俊冇良心</h1><p>現年69歲的白韻琹和54歲的立法會議員謝偉俊（Paul）於97年在拉斯維加斯秘婚，惟近日盛傳謝白婚姻現暗湧，白姐姐昨在facebook撰文：「殘酷無情的你，只顧自己的快樂和享受，你有當我是有血有肉有感覺的人嗎？我（你）忘（了）我哋為你出錢出力出時間全心全力扶持你創業……現在我連寫字樓都進不去，你們的福利及快樂我都沒有份，連零用錢都沒有……你當我垃圾，你太沒良心……我痛恨自己相信一個狼心狗肺……」<br></p><p>「只當佢同屋主」</p><p>有網友留言：「好明顯係ah paul的名啦！」白姐姐於數小時後刪去文章，貼文解釋：「謝謝各位擔心，數小時前的文章內容與本人無關。」惟上月白姐姐搭巴士時發生意外入院，她亦在fb貼文：「人傷不及心傷」，似乎婚變傳聞不是空穴來風，記者致電白姐姐了解，她否認文章是針對Paul：「我係幫區內一個女士寫。」<br></p><p>對於有傳兩人婚姻亮紅燈，白姐姐將問題推給Paul說：「問佢囉，通常男人鍾意播種，成個月見佢幾個鐘，不過佢唔敢，想從政點敢，魚與熊掌點可兼得。」問是否相信Paul不會偷食？白姐姐暗寸說：「唔係信佢唔會偷食，係相信佢唔夠膽。」至於兩人的婚姻問題，白姐姐說：「呢個你問佢，我只不過當佢同屋主，註咗冊唔表示有乜，20幾年都保持朋友關係。」<br>追問離婚傳聞，白姐姐說：「我處於被動地位，佢想點都冇所謂，我只想佢做人要公平啲，攞住良心做人，如果佢當我夫妻必須尊重老婆。」問Paul有甚麼地方不尊重她？白姐姐冷笑說：「你有幾多鐘頭畀我講？我當佢良人，但良人未必當老婆係妻子。」問到兩人婚姻關係，她說：「法律上係，但肉體同精神上問佢。」而Paul至截稿前未有回覆。<br>採訪：林妃</p><p><br>足本收睇《亂噏24》x鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>