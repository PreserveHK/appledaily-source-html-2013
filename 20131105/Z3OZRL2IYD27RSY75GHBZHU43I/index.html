<html><header><meta charset="utf-8"><title>隔牆有耳：「左膠」聯署新民盟籠裏雞作反 - 李八方</title></header><body><h1>隔牆有耳：「左膠」聯署<br>新民盟籠裏雞作反 - 李八方</h1><p>范國威、譚凱邦、Miss Mo等「右膠」早前搞咗個「源頭減人」聯署，被指歧視新移民，搞到泛民「左膠」近日再搞另一個聯署，講明唔認同任何排外言行，強調社會應該包容。勢估唔到，呢個「左膠」聯署，竟然連新民主同盟都有人響應喎。八方聽聞，新民盟嘅成員丘文俊同容溟舟都有加入聯署。唔通籠裏雞作反，有人想背叛咖喱范？<br>八方問過丘文俊，佢話都唔知香港本土另搞一份聯署，搞到佢𠵱家都有啲尷尬。阿丘話佢覺得泛民嗰份聯署包容性強啲，可以免卻一啲爭拗，唔怕俾人話係歧視新移民，加上佢自己都係新移民，覺得無論係泛民定香港本土兩份聲明，都係出於好意。最重要係大家對手係共產黨，唔係自己友囉。</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>