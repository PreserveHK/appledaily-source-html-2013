<html><header><meta charset="utf-8"><title>住hall洗bra勾爛衫　懶到水都唔飲</title></header><body><h1>住hall洗bra勾爛衫　懶到水都唔飲</h1><p>美國迪士尼Pixar的調查顯示，近一半大學生搬出來後，才發現自己無自理能力，更要4個月才能適應，那麼，香港的大學生又如何？<br>記者：鄒倩婷　攝影：張柏基<br><br>動記者在城市大學附近的宿舍做街訪，發現不少大學生都遇過烏龍事，「洗衫落得太多洗衣粉，洗爛嘢」、「個bra有個勾，冇用網，勾到件衫爛咗」、「洗菜嗰陣唔知點解個盆塞咗」、「閂門太大力，整壞晒啲門鎖」等，不過，最令人驚嚇的是煮食方面，「咁啱hall兩個爐都壞咗，我哋要煮罐頭湯，擺咗落微波爐叮，但係唔知點解啲水同湯撈唔埋一齊，(你擺罐頭入微波爐叮？)唔係唔係，倒咗落個碗到先嘅！」<br><br>獨立過程中，小事要學，習慣也變，「飲少咗水，因為煲水好麻煩」、「可能食少咗嘢，因為住hall個人比較懶」、「夜瞓，食唔定時」，雖然大部份學生都表示沒有「夜蒲」，但生活習慣確實不健康。<br><br>雖然要獨立生活，但大部分學生仍然希望離開父母一段時間，「自己住多啲自由，鍾意周圍玩」、「大學梗係住hall好，住hall好開心」，也有受訪者表示反而與家人親近了，因為學懂致電回家關心慰問。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>