<html><header><meta charset="utf-8"><title>食沙律減磅今日復出DaDa遊泰愁滿面</title></header><body><h1>食沙律減磅今日復出<br>DaDa遊泰愁滿面</h1><p>陳靜（DaDa）今年8月突然在微博宣佈息影，她當時堅稱患上情緒病，需要停工，經過三個月的全面休息後，DaDa忽然戲劇性地跟經理人施念慈示好，兩人還冰釋前嫌，DaDa今日會召開記者會宣佈復出。有讀者日前在泰國華欣的餐廳遇上DaDa，現場所見她心事重重。<br>DaDa任性閃退，更令錢國偉執導的電影《喜愛夜蒲3》要再選角及調配，他日前已鬧爆DaDa，但好友杜汶澤表示下月新戲的女主角位仍留給她。剩下一個月做準備，阿澤勒令DaDa先減肥。<br>DaDa上周向經理人施念慈斟茶認錯後，翌日即飛往泰國度假，有讀者日前在酒店的餐廳發現DaDa蹤影，當時她跟女友人嘆午餐，三女特意選坐沙灘旁較少人的餐枱密密斟，素顏DaDa穿上露肩長裙，架上墨鏡，背着大海避陽光，她們還喝白酒解暑，侍應上菜後，減肥中的DaDa只挑沙律吃，胃口都不太好，她全程頭耷耷。</p><p>陳柏宇句句有骨</p><p>此外，有份拍《喜愛夜蒲3》的陳柏宇昨日到新城電台宣傳月底舉行的演唱會和新碟，問到DaDa表示有意復出時，他即說：「無聊，不過如果佢心情已經冇嘢，朋友立場嚟講係好事。好番咪好囉，咁佢咪好多債要還？同埋要『耍冧』。其實以我認識嘅佢唔會話走就走，一直都睇好佢返嚟嘅。」<br>採訪、攝影：藍文浩、丁寧</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>