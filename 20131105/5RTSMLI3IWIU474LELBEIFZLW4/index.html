<html><header><meta charset="utf-8"><title>Bitstrips熱爆　下隻瞄準大數據超人投資又生金蛋</title></header><body><h1>Bitstrips熱爆　下隻瞄準大數據<br>超人投資又生金蛋</h1><p>【本報訊】Bitstrips熱爆，李嘉誠又煲中，變身Apps超人！李嘉誠私人持有的維港投資（HV）披露持有Bitstrips，Bitstrips有沒有「錢途」乃後話，但其竄紅再印證李嘉誠投資眼光獨到。觀乎HV投資組合內的48間公司，除了facebook（fb）及Waze幾隻廣為人知的金蛋，餘下應該有不少寶藏。專家估計多家具有大數據概念（Big Data）的科技股，前景值得看高一線。<br><br>記者：伍詠雯</p><p>漫畫創作程式Bitstrips去年底已登陸fb，自9月加設手機App後更受歡迎，短短一個月內用戶人數突破2,000萬人，下載次數亦逾1,100萬次。正當其人氣急升之際，HV網頁顯示Bitstrips是其投資組合內其中一成員，餘下47家公司包括幾間為基金帶來豐厚回報的科企。</p><p>HV投資48科企範圍廣</p><p>粗略估計，在該48間公司當中，近20間一如Bitstrips設有手機程式下載（App），只要匯聚足夠人氣，隨時有成為第二隻Bitstrips。<br>觀乎HV的投資，遍及不同範疇，包括虛擬貨幣Bitcoin的付款處理公司Bitpay、醫學研究以至NBA中國官方網等，但值得注意的是，近期成為科技積極開拓的大數據（Big Data）概念，亦佔相當比重，例如DeepMind、RubiKloud、Meteo Logic等，以及醫療診斷軟件MeMed。<br>專欄作家李兆富認為，大數據相關公司有望成為下一個焦點，在維港投資網頁上顯示48家投資公司中，非全部與大數據有關，他指出，大數據厲害之處容易為外界理解，前期投資者相對地容易將之出售予大企業或上市獲利。<br>Bitstrips「錢途」未卜，但早前獲超人注資的科網公司統統變金蛋。其是最矚目是08年入股facebook，估計至今回報超過7倍，維港亦向研發人工智能公司埋身，先後注資iPhone的語音助理Siri和新聞摘要應用程式Summly，最終更獲科網巨企蘋果公司與雅虎收購。</p><p>董建華表妹為人低調</p><p>維港投資管理層張培薇（Debbie Chang），現年62歲，是前特首董建華的表妹，於財金界相當低調。張培薇80年代透過資深傳媒人施南生介紹認識周凱旋，兩人共同創業，曾為董家與長實合作的北京東方廣場項目擔任顧問，現時她為李嘉誠旗下TOM集團（2383）的非執行董事。</p><p>【玩家心聲】</p><p>只係羊群心理
</p><p>金利豐證券研究部執行董事黃德几：「fb俾人洗版就不甘示弱玩埋一份，但又覺大家興趣都唔大，我諗佢嘅流行程度同draw something一樣啦，畀盡七日。」</p><p>已開始覺得悶
</p><p>耀才證券研究部副經理植耀輝：「見人貼我咪貼，初頭幾得意，但貼咗一、兩張已經開始覺得悶，如果冇乜特別新意嘅話，玩多陣應該未必再玩。」</p><p>鍾情升呢遊戲</p><p>丁小姐：「身邊有不少朋友玩，但自己未有時間玩，如果個App多朋友玩、玩落去可以升呢，吸引力會大啲。」</p><p>整到女神咁樣</p><p>學生羅小姐：「見朋友喺fb上載Bitstrips圖片，幾得意，所以開始玩，會用App惡搞朋友，但自己個圖像就會整到似女神。」</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 </p></body></html>