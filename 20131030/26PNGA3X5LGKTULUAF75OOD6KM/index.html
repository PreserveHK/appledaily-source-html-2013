<html><header><meta charset="utf-8"><title>中環在線：中環賓架飯堂艾未未「陪食」 - 李華華</title></header><body><h1>中環在線：中環賓架飯堂<br>艾未未「陪食」 - 李華華</h1><p>新世界發展（017）主席鄭家純（純官）嘅女婿龐建貽跟朋友喺中環開設嘅都爹利會館，以藝術與中菜結合做賣點，開業幾個月已經成為唔少投行賓架嘅聚腳點，新近佢哋搵來內地維權藝術家艾未未策展，邀請13位香港藝術家展覽佢哋嘅作品。<br>艾未未唔只係一位藝術家，已經成為一個icon。據聞，都爹利會館另一位老闆Alan以往多次喺其他藝術展覽遇到艾未未，後來索性邀請對方合作，策劃今次展覽，展期由下月5日至明年2月15日。</p><p>邀13藝術家合作</p><p>可惜，展覽唔會見到艾未未本人，亦唔係展出艾未未嘅作品，佢係搵咗13位香港藝術家合作，展出對方嘅作品進行視覺對話，個別作品就會見到艾未未。佢本人唔到，但係就會錄條片到時播放，講解策劃今次展覽嘅原因，同埋想表達乜嘢訊息。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>