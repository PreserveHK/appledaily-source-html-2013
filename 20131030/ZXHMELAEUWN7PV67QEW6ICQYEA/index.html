<html><header><meta charset="utf-8"><title>網事力場：心穎落妝變倒模阿智</title></header><body><h1>網事力場：心穎落妝變倒模阿智</h1><p>人有相似，高登仔又發揮「尋」人威力，為去年港姐亞軍黃心穎找到失散「哥哥」蔡一智，飄逸長髮的心穎BB沒化妝的樣子，竟跟長髮披肩的蔡一智猶如餅印！而無綫前音樂總監鄧智偉的稜角面及打風頭，就與NBA球隊的公牛logo倒模一樣，令人笑到噴飯！<br>撰文：林妃<br><br>高登仔昨日發帖「今日我終於知道黃心穎點解咁熟口面」，並上載了心穎BB與阿智的相片，兩人的髮型及樣子都好似，網民留言笑他們是失散多年的兄妹，心穎BB應改名叫蔡一穎，不過BB迷卻痛心謂：「好哋哋一個靚女，就咁畀你毀滅咗！」阿智在微博轉發留言，並向心穎BB打招呼：「阿妹你好！」心穎BB回覆：「哈哈竟然俾人識穿咗我哋兄妹的身份㖭。」</p><p>約跳森巴舞</p><p>心穎BB昨接受電話訪問時說：「張相其實真係幾似，自己都笑出嚟，可能我哋又長又直頭髮，大家都開朗，感覺相似。我唔覺毀滅喎，幾好吖，一齊跳番part森巴舞，我做草蜢仔。」心穎BB曾見過阿智兩次，但她覺得真人不似：「以前有工作人員話我似鄧萃雯，近排多人覺我似周柏豪、張敬軒，自己唔會唔開心，做藝人要娛樂大家。」亦有人覺得她似徐子淇及《反斗奇兵》的動畫人物Sid Phillips。</p><p>王維基Vs小夫</p><p>牙尖嘴利</p><p>王維基的豆豉眼及尖形嘴，與多啦A夢的小夫餅印一樣。能言善辯的王維基，近日為免費電視發牌舌戰政府，口才了得令人激讚，與牙尖嘴利的小夫，連人物性格都有點似。</p><p>鄧智偉Vs芝加哥公牛</p><p>人獸兄弟</p><p>無綫前音樂總監鄧智偉的樣子似足芝加哥公牛，三尖八角的面型、凌厲的眼神、基爾獸的鼻哥、10號風球下的長髮。</p><p>鄭世豪Vs侯活</p><p>失散巴打</p><p>在無綫歌唱比賽《星夢傳奇》勇奪亞軍的鄭世豪，花名叫侯活，因為他跟球星侯活有八成相似，面型、膚色及身形都好似，不過身高就差好遠了。</p><p>陳國邦Vs區瑞強</p><p>眼仔細細</p><p>身為無綫人都企出來撐港視遊行的陳國邦，獲得全城拍掌支持，眼細細的陳國邦跟民歌王子區瑞強很似樣，有網民的爸爸睇劇集《囧探查過界》時，更認錯陳國邦是區瑞強！</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>