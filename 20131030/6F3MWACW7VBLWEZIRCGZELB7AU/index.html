<html><header><meta charset="utf-8"><title>唔返工有理 - 陳也</title></header><body><h1>唔返工有理 - 陳也</h1><p>美國人做調查，查出打工仔十大請病假的藉口，騎呢度較高的包括：假牙在行車時飛出車窗外、吃火雞引致睡過頭。比較接近現實的是：心情憤怒，上班的話，會隨時動手打人。<br>這個藉口，懶人最啱用。香港人的「十大」，更hea：<br>一，排隊排了七日拿到十間幼稚園申請表，最後才醒起，個仔根本未出世。<br>二，每晚被迫電視雞汁撈飯，想郁手打人都冇力，何況返工！<br>三，阿媽和外母叫我去政總抗議，幫兩個老人家出聲。去到才知，集會已經結束，被迫留守。<br>四，唔想去中環返工，容乜易屈我佔中！<br>五，朝九晚五打工為乜呢，不如趁郊野公園還未見縫插針起樓前，去打野戰。<br>六，我打政府工，冇得揀老闆，唔like。<br>七，陰霾之下，在上班中途迷路了，回家也延誤了十小時。<br>八，我住屯門，烏蠅一直跟住我，點出市區？<br>九，我等梁振英幫我悉心部署好才上班。<br>十，我好嚴謹地三揀二，最後揀咗唔返工。理由？保密！</p></body></html>