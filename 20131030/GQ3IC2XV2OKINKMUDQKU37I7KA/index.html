<html><header><meta charset="utf-8"><title>中環迷你裙：股壇舞會必殺技 - Samantha</title></header><body><h1>中環迷你裙：股壇舞會必殺技 - Samantha</h1><p>讀書時嚴禁clubbing，年尾的周年舞會是獨身男女的最後機會，否則就要唱lonely christmas！回想ball場上，高質素未必穩贏，因為靚女多信奉有麝自然香，堅守淑女形象，喜愛壓軸出場，冇錯！好似演唱會嘉賓咁隆重登場，可惜嗰陣已成雙成對，只好唱獨腳戲。<br>股壇舞會今年主題是科網、濠賭，要入局就要夠sociable，令投資者知你存在，同及早展示身價，事關音樂椅完結之時，縱然花枝招展，投資者只能同你講聲「下次請早」。<br>昨日一眾科網板塊現散水迹象，中彩網通（8071）話可能收購手遊公司，星辰通信（1155）又話開拓數字專網系統業務，僅得到冷冰冰回應。<br>恒指騰騰震，H指昨日成唯一求生通道，大家猜度阿爺心思，諗住於三中全會概念上撈點油水，咁辛苦搵板塊，倒不如炒一度落難的水泥股。<br>受惠於全國水泥價格連升三周，加上踏入水泥旺季，以及基建投資有望加快的憧憬下，安徽海螺（914）是首選，啱啱公佈的業績顯示季度增長速度加快，上季純利為23.2億人仔，按年大增1.3倍；海螺在水泥板塊行得慢，但較穩陣，有得炒落後。<br><br>Samantha<br>本欄逢周一、三、五刊出</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>