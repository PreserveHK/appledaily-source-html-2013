<html><header><meta charset="utf-8"><title>Juno殭屍續集叫停</title></header><body><h1>Juno殭屍續集叫停</h1><p>麥浚龍（Juno）昨日到商台宣傳新碟，最近忙於宣傳執導電影《殭屍》的他，表示電影上映四天已有500多萬票房，下星期打算舉行慶功宴：「有呢個票房都幾開心，即係代表殭屍片仲有市場。拍嘅時候都好有壓力，𠵱家有咁成績都好滿意。」Juno指不少電影商都提議拍續集，他說：「我自己就唔係好相信續集，所以應該唔會再拍，但殭屍呢個題材係有得發揮，希望有其他導演可以拍，𠵱家我就寫緊個犯罪片劇本，希望明年可以開拍。」<br>Juno忙電影也不忘做唱片，問是否有時間拍拖時，他說：「冇㗎，套戲仲要去參展影展。」並指參與影展沒想像中舒服，所以不會帶女友同行。<br>採訪、攝影：胡比</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>