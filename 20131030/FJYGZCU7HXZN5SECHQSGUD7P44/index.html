<html><header><meta charset="utf-8"><title>中環在線：利信達加碼　搵古天樂續約 - 李華華</title></header><body><h1>中環在線：<br>利信達加碼　搵古天樂續約 - 李華華</h1><p>利信達（738，Le Saunda）自從舊年搵咗黑黑實實嘅古天樂做代言人之後，生意有明顯改善，今年第二季同店銷售升近兩成，靚女CEO劉舜慧當然好滿意，噚日透露打算搵古天樂傾續約，仲一定有人工加。唔知古天樂續約收錢後，會唔會又買磚頭保值呢？</p><p>男星代言殺出血路</p><p>同樣賣女裝鞋，達芙妮（210）就搵咗「J女郎」李心艾做代言人，百麗（1880）嘅廣告亦只係會見到女模特兒，但係Le Saunda就搵咗古天樂代言，似乎真係殺出一條血路，原來搵男人賣女裝鞋真係得，難怪會有公司搵男明星賣化妝品啦。<br>劉舜慧話，古天樂喺內地好出名，喺唔同城市都有好多粉絲，可以提升公司嘅知名度，所以公司打算加人工同佢續約，「佢係一線演員，佢好清楚自己值得呢個價」。<br>咁呢個價究竟係幾多呢？劉舜慧就以商業秘密為由，無可奉告。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>