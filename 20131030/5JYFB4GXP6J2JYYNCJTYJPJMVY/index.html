<html><header><meta charset="utf-8"><title>趣趣地：冇golf打比帥急搵新龍</title></header><body><h1>趣趣地：<br>冇golf打比帥急搵新龍</h1><p>英超領隊人工高福利好，社會地位都應該好高，點知曼城領隊比歷連尼都冇人畀面；話說比帥喜歡打高球，嚟到曼市執教，就想入當地一間高球會，原本入會費加年費都只係2,000幾鎊，對比帥嚟講濕濕碎，但球會竟然因為會員滿額，只列比帥喺waiting list，要等人退會先有得玩。不過佢帶曼城戰績浮沉，都唔知仲可以做幾耐嘞。另外，曼城門將赫特呢排慌失失，比帥1月都想搵新門將，仲傳佢睇中馬拉加舊部、阿根廷門韋利卡巴尼路（圖）。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>