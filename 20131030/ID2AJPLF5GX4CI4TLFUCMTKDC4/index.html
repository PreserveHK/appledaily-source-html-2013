<html><header><meta charset="utf-8"><title>馮仁昭四圍超：唔認做小三許亦妮：我係正經女仔 - 馮仁昭</title></header><body><h1>馮仁昭四圍超：唔認做小三<br>許亦妮：我係正經女仔 - 馮仁昭</h1><p>許亦妮、何佩瑜（Jeana）、寸嘴Barbie夏尉喻、林德信（Alex）同伍詠薇等，前晚喺尖沙嘴出席新戲《喜愛夜蒲3》煞科宴，由兩人分成一組玩嘴對嘴食腸仔。</p><p>怨冇仔埋身</p><p>許亦妮被問會否請緋聞男友兼太陽集團高層盧啟邦（Andrew）睇處女作？佢話：「好悶，仲講，唔係拍拖。」之前先話雙方了解，點解煞停？許亦妮扮失憶話冇講過，係咪男方介意公開？佢話：「所有男女朋友都唔敢同我去街，一影就俾人起底。」有指Andrew有正印女友，許亦妮被指做小三？佢否認話：「講笑冇問題，但講太多會唔開心，我係正經女仔。」有人爆佢哋一齊去新加坡玩？佢話嗰次有好多朋友，再強調單身。</p><p>之前喺派對暈咗嘅Barbie指血壓低，乜唔係俾酒窩男Jerry嘅花弗史激暈？佢話：「真係好普通嘅朋友，識我都俾人起底。」回覆同許亦妮一樣，唔通夾過台詞？佢話係朋友都有慰問，又指Jerry都係朋友。話有情緒病退出嘅陳靜（DaDa）日前同Jeana去蒲，Jeana話佢好番好多。<br>撰文：馮仁昭</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>