<html><header><meta charset="utf-8"><title>關仁隱事：「山寨風」遊泰扮巨星 - 關仁</title></header><body><h1>關仁隱事：「山寨風」遊泰扮巨星 - 關仁</h1><p>「山寨風」信教後娶埋個做高尚職業嘅老婆，即刻當自己上等人，可惜佢做極唔紅，離開大婆台後過檔，拍咗一齣劇咁大把，點知出師未捷身先死，山寨風套劇出街無望，好在佢仲有個有米老婆照住，可以繼續逍遙快活嘆世界。關仁有朋友早排喺曼谷嘅餐廳撞到山寨風同老婆遊埠，雖然過檔後搞到一鑊粥，但對山寨風好似冇乜影響，佢個樣一啲都唔擔心變無業遊民，反而俾關仁朋友望多兩望，即刻戴番副黑超扮巨星，兼且叫侍應快快埋單，不過唔好意思，關仁朋友冇諗過搵你簽名影相噃！<br>撰文：關仁</p><p><br>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>