<html><header><meta charset="utf-8"><title>今晚熄電視</title></header><body><h1>今晚熄電視</h1><p>【電視大戰之眾志成城】王維基的香港電視未獲政府發新免費電視牌照，觸怒網民發起「全港熄電視日」，呼籲大眾於今晚7時至11時熄機罷睇，抗議政府私自為市民揀台，觀眾沒有真正睇電視的選擇權。熄電視行動預計對無綫影響較大，當中陳展鵬和黎諾懿主演的無綫劇《巨輪》和《愛．回家》雖受影響，但他們均謂尊重大家的決定，因為香港是自由之都。至於港視藝員陳宇琛、姜麗文和姜文杰感激巿民支持，呼籲大家今晚齊齊熄電視。</p><p>政府拒發免費電視牌照給香港電視，引起巿民憤怒，有網民發起熄電視罷睇抗議，今晚7至11時受影響的無綫節目包括《愛．回家》、《巨輪》、《法外風雲》、《最佳女主角》等，亞視則有《ATV 2013感動香港》及外購劇《詠春傳奇》等，不少藝員均支持今次行動。<br>香港電視藝人石修兒子陳宇琛，對網民發起行動既感動又感激，他昨日說：「雖然好耐冇睇電視，但一定支持，始終同自己有關。我好欣賞咁多人支持呢件事，𠵱家唔係單單發唔發牌畀港視，已經變咗係香港人嘅事。」至於同屬港視的姜文杰和姜麗文感激網民支持，並謂現時電視質素下降，根本不看也罷，姜文杰說：「𠵱家電視質素下降，根本冇乜電視好睇，我睇電視時間越嚟越少，但大家用呢個行動支持我哋真係好感動，茶餐廳嘅人都話熄電視。」姜麗文則說：「我一向好少睇電視，但支持呢個行動，睇到大家咁支持，好感動。」</p><p>黎諾懿：想熄就熄</p><p>今次熄電視行動對無綫影響較大，受影響藝員反應不一，當中《巨輪》男主角陳展鵬認為觀眾有自由表達不滿，他昨在電話說：「對劇會有影響，但我尊重大家決定，唔代表唔鍾意我哋套劇而熄機嘛，要尊重唔同訴求，連呢樣嘢都反對或唔鍾意，呢個就唔係香港囉。」展鵬今日會到上海宣傳《巨輪》，他笑謂平時在家也不開電視。處境劇《愛．回家》主角之一黎諾懿也支持熄電視：「OK嘅，香港有自由嘛，佢哋想熄就熄囉，冇乜所謂，一日半日啫，觀眾都可以上網睇番。」<br>至於無綫劇《法外風雲》男主角黎耀祥昨在電話說：「社會要發起呢樣嘢，我哋惟有無奈接受。」擔心影響收視嗎？他說：「影響一定會有，但唔會好大，電視始終係普羅大眾、師奶觀眾比較多。」祥仔屆時要拍外景，他認為香港是自由社會，大家可用不同途徑表達意見。<br>《最佳女主角》主持黎芷珊則請觀眾不要熄電視：「擔心有影響㗎，唔好熄電視啦！但大家有自由，只覺得有啲節目好用心機去做，某啲原因睇唔到好可惜。」而嘉賓羅蘭雖對事件不大了解，也怕觀眾不懂上網看到她的訪問，但依然支持熄機，羅蘭姐說：「冇所謂啦，佢哋鍾意點就點，尊重佢哋嘅決定。」</p><p>梁乃鵬：尊重理據</p><p>無綫行政主席梁乃鵬前晚在金鐘談到熄電視日時說：「香港係自由嘅地方，每個人可發表佢嘅意見，好尊重佢哋理據。」他直言原本只得兩個免費電視牌照，若增至四個對無綫是大挑戰，尤其新增兩台都屬財雄勢大，他說：「政府畀牌我哋要有10億元基本建設，60億節目投資，隨時就加我哋點去經營？要畀啲經營空間我哋。」無綫總經理鄭善強就指香港社會有自由讓大眾表達不滿，並認為政府政策清晰，只是行政手段未有交代清楚。<br>此外，羅霖和孫佳君前晚到圓方出席活動，兩人均撐發牌，羅霖覺得有競爭是好事，覺得亞視要努力，也應該挽留人才。孫佳君則說：「發多個牌，得益係觀眾，政府唔發有原因，睇佢講出嚟大家接唔接受。」<br>採訪：張俊銘、藍文浩</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>