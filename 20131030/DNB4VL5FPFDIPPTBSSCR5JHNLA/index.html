<html><header><meta charset="utf-8"><title>環球機場：空港商場化　偏無叉電器</title></header><body><h1>環球機場：空港商場化　偏無叉電器</h1><p>去美國開會，我大多是選擇在日本轉機，不想坐直航的原因，是因為實在太愛日本，愛的程度是即使等候轉機的兩三小時，我都可以發洩一下無窮無盡的購物慾。要知道近年日本各地機場都在SC化，SC者，Shopping Complex是也，機場客運站除了check-in和送機，也變成當地人周末閒逛、娛樂的好去處，你看札幌新千歲多浮誇：多啦A夢主題樂園、Royce朱古力廠、加埋全北海道的食品手信都一站式供應；又例如東京羽田空港，江戶小街店舖內有齊機場限定版手信，臨走前連天皇御用的天政天婦羅都可以last call，真是好到無得投訴！<br>但我上次出差經羽田轉機時，發現忘記帶電腦叉電器，由於抵達目的地已夜深，所以在轉機的時候非買不可，在兩小時transit時間裏，我發晒茅行遍國際、國內線機場商店，全部都係食品或Hello Kitty，一間proper的電氣屋都無，頂多只得日系手機叉電，加上周末勁多一家大細來shopping，人滿之患令我怒氣達到臨界點！<br>結果，梗係空手上機，文件改用iPhone以螳螂手打而成！雖則我在香港或其他機場也未必找到對應我電腦的叉機，但是當機場不再方便旅客的時候，任你多先進都係徒然！（眼見香港機場那棟Chanel同奴隸氏又十級嬲了！）<br><br>逢星期三刊出</p><p>作者：V.Zhang，美國公司HR Director</p><p>對於出差旅人而言，機場、酒店、開會、機場repeat又repeat，機場就是供應其飄泊生活的物資補給站。</p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>