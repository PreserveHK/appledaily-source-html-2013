<html><header><meta charset="utf-8"><title>職場慧眼：息事寧人反被咬 - 張慧敏</title></header><body><h1>職場慧眼：息事寧人反被咬 - 張慧敏</h1><p>「Son姐，看到你那篇〈應該堅持定寬鬆〉，有感而發，我任職的也是公營機構，為社會提供培訓服務，之前有位人士的申請不合資格，被我拒絕。申請者投訴，上司認同拒絕的決定，維持原判。申請者再投訴，上司的上司為求息事寧人，不理眾人的反對及常規下，自己決定批准申請，申請者如願以償。但故事未完，申請者獲批後，居然再投訴，追究點解當初拒絕申請，是否程序出錯云云！為了息事寧人，用了寬鬆準則，最後被人反咬一口，認真無奈！」</p><p>中層員工最難做</p><p>唉！今非昔比，如今政府不得人心，潮流又最興拍枱，最難做的工作，恐怕是政府工！不過我講的不是做阿頭做領導的那「一籃子」，低層的可以打着按本子辦事的旗號，反正不用「孭飛」。最慘是夾在中間的一群，上有高層壓下來，下有員工睇你頭，日日食黃連，有苦自己知。正一是豬八戒照鏡，裏外兩面都不是人！我除了寄予無限同情，實在不知有何話可說。<br>或者講一個在入境處工作、處境比你差得多的朋友遭遇，比下有餘令你寬心多少好嗎？<br>「臣姐，大部份政府部門為咗不被投訴，夾硬將啱嘅講成唔啱，瞓住覺過關不能容許，偏偏老細話只要對到樣就可以算，我唔肯妥協，一個月內俾人投訴咗三次。我同上級講，𡃁仔可以瞓住過關，點解大人唔得？到時個個瞓晒咁碌過嚟，我哋可以點做？佢哋處於一個唔清醒嘅狀態，背後有無限可能，我問多句，都係保障大眾嘅利益。身為家長，如果自己小朋友唔見咗，會希望把關嘅問多句，定係希望對方問都唔問好？有咁嘅家長自然有咁嘅孩子，臣姐，香港只會變得越來越荒謬，我都心淡了！」<br><br>張慧敏<br> http://www.facebook.com/HKcareerdoctor </p><p>鄭中基@谷德昭搞笑孖寶再發功,笑彈繼續嚟！<br>周一至周五《亂噏24》約定你： http://bit.ly/appletalk24 </p></body></html>