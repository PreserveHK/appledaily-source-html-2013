<html><header><meta charset="utf-8"><title>城城拉頭馬　贏39.9萬</title></header><body><h1>城城拉頭馬　贏39.9萬</h1><p>郭富城與熊黛林甩拖後，終於有好消息「沖喜」，昨日他與張智霖（Chilam）齊齊現身沙田馬場，二人有份做馬主的愛駒「愛將」以頂頭大熱贏頭馬，贏得獎金約39.9萬港元，加上之前第一次出賽跑第二獲15.4萬獎金，已累積合共55.3萬獎金。</p><p>城城拉頭馬時全程表現興奮，滔滔不絕大談馬經：「自己對馬好有信心，出閘前有啲緊張，不過有好騎師，我都叫馬迷唔好孤注一擲，我係馬主會有獎金，唔會落重注。」問到他會否再做馬主？他笑言：「本身有『愛的呼喚』，𠵱家暫時冇跑，『愛將』天性好有自信，會跑多啲。」</p><p>阿智有「處女luck」
</p><p>身旁的Chilam笑言帶蔡一智入馬場帶來幸運：「特登帶埋阿智嚟，佢係處女有luck，都唔知贏幾多錢，錢唔重要，志在參與，同阿智夾咗100蚊。」阿智亦笑說：「我矮Chilam咁多，啱做騎師，賽馬係好活動，都係做慈善。」此外，準爺爺霍震霆單拖現身，記者笑言啟剛已認有B喜訊，問到他想抱男定女孫？霍Sir全程四萬笑容：「個仔都接受咗你哋祝福。」他透露要花時間構思孫的名字：「要諗一諗，算送咗父親節禮物畀爸爸。」此外，呂麗君名下的「替天行道」在另一場賽事跑得第二，但她亦未有現身觀賽。<br>另一邊廂，傳聞是新城嫂的苟芸慧前晚於活動上，被阿叻陳百祥取笑說：「聽日隻『愛將』（城城愛駒）得唔得？」苟姑娘即尷尬地說：「你唔好玩我啦！」<br>採訪：譚倩宜<br>攝影：陳慧安</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>