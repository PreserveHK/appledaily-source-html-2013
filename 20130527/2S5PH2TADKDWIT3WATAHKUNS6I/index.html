<html><header><meta charset="utf-8"><title>楊志雄栽培兒子由低做起</title></header><body><h1>楊志雄栽培兒子由低做起</h1><p>【接班大計】<br>楊志雄兒子楊少聰早於02年加入富士高，準備承傳家庭生意，「好彩阿Ben（楊少聰）都鍾意電子業，作為年輕人，佢喺公司轉型上畀到好多意見。」<br>楊志雄接受訪問時，特別安排現年36歲的兒子同場受訪。楊少聰亦會間中插嘴，並滔滔不絕地講解其構思，他說，「𠵱家做廠家要有新思維，要跳出舊有嘅框架先可以迎難以上，好似我同爸爸特登坐火車，去留意𠵱家潮流興啲乜嘢，睇到貴價耳機真係越來越多人買！」<br>楊志雄又指，要熱愛做「廠佬」才勝任這份生意，「我做咗電子30年，香港由過百間公司變到𠵱家少過10間，原因係部份冇前景，第二代都唔願接手，就算有前景，肯接手嘅第二代都係得四成，做廠又好困身，要全情投入，點傳承落去係一個困難。」因此他才刻意讓兒子體驗自己創業遇過的艱辛路，「最初要佢企生產線前面做包裝，體驗公司前線嘅運作，親戚都有反對，認為個仔要做掛名經理。但咁多年來，因為個仔係前線由低做起，所以工人都好服佢！」</p></body></html>