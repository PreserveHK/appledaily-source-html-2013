<html><header><meta charset="utf-8"><title>電戲道：林峯秋官鬥Chok</title></header><body><h1>電戲道：林峯秋官鬥Chok</h1><p>鄭少秋演大俠角色向來被形容為風流倜儻，當年就有扮嘢秋之稱，若換成今天潮語，一定被叫chok秋。江山代有chok王出，現在的林峯已是新一代chok的標記，今次兩代chok王在電影《忠烈楊家將》狹路相逢，秋官覺得自己從來不chok，只是不經意由心散發出來，林峯則豪言：「瞓醒就係。」兩代chok王都自詡「自然chok」，誰較優越，大家自行判斷吧。<br>撰文：魯萍</p><p>【香港上映日期：4月4日】林峯與鄭少秋繼04年無綫劇《血薦軒轅》後，最近在電影《忠烈楊家將》再續父子情，不同的是飾演楊令公的秋官多了吳尊、鄭伊健、周渝民和于波等兒子，兒子輩論身形和外貌都不弱，當中演楊五郎的林峯更被公認為chok到爆燈，不過秋官早有扮嘢秋之名，當年的楚留香何等風流倜儻，迷倒萬千師奶，若果當年有chok這個字，秋官堪稱chok王之首。</p><p>林峯瞓醒就Chok</p><p>世人現實愛比較，chok也有等級之分，誰較優越？當林峯與秋官日前應要求擺chok樣影相時，林峯第一個反應是：「瞓醒就係，生活態度。」秋官就笑說：「已經chok咗， 我哋嘅生活就係㗎啦！」不過秋官不認為自己愛chok：「我唔係，只係好不經意咁，由心散發出嚟，其實每個人都有自己優點，好似戲入面做我一班仔嘅演員都有唔同感覺。」他續說：「林峯我唔知點形容佢，個個都話佢chok，我會話佢型；吳尊好得意，個樣似女仔，除咗衫好大隻，天使面孔魔鬼身材形容一個女人嘅話，可唔可以形容吳尊呢？諗唔到更貼切形容；仔仔（周渝民）真係好憂鬱，純品靚仔；于波夠殺，台灣人意思係好man，好有男人魅力；我，我自己想做一個好典範，唔好帶壞班細，點知俾伊健做咗我個位，成個大哥哥咁照顧其他人。」令秋官覺得最窩心是靚仔主角雖然多，但大家沒搶戲，一條心互相照顧。<br>瞓醒就chok的林峯，在訪問中段休息期間，拿出iPad將自己的新歌《Nice》ＭＶ騷給秋官過目，記者指林峯跳舞依然chok，秋官就堅持說：「係型呀！」如果說秋官是chok的始祖和一代chok王，林峯是否認同？林峯說：「首先，我係受呢位前輩影響，以前合作過，而佢將舞台上最美好一面展露出嚟，應該畀最好嘅觀眾睇，我一直都講，chok唔係一個樣，而係生活態度，我首歌《Chok》歌詞已經表達晒個意思，部戲未開拍之前，我哋都有研究過呢個字，秋官尤其係古裝，所有觀眾都知楚香帥幾咁風流倜儻。」在林峯眼中，鄭少秋也是型並非chok。</p><p>秋官永不言休
</p><p>秋官對上一部電影已是94年的《笑林小子II之新烏龍院》，他表示在內地單是拍電視劇已經分身不暇，對演戲從不厭倦的他，雖年屆66歲，卻永不言休，秋官幽默地說：「冇人搵咪退囉！唔做唔得㗎，千祈唔好退，唔係就長休㗎喇！我老竇講過，佢退休時唔知做乜好，好似冇咗明天咁，個人好sad，以前拍戲為生活，𠵱家有份工，夠就算。」<br>髮型：Franco Chung of Hair Corner<br>化妝：Raymond Yip</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>