<html><header><meta charset="utf-8"><title>辣招後　業主向財仔借一按增</title></header><body><h1>辣招後　業主向財仔借一按增</h1><p>【本報訊】金管局正要求本港銀行進行查冊，以調查是否有客戶在未有通知銀行的情況下，向財務公司借二按。銀行公會昨透露，部份銀行已完成調查，當中有發現相關情況，但並不嚴重；未來將視乎個案情況，決定如何處理。有財務公司表示，自當局連番出招收緊按揭後，轉向「財仔」借一按情況明顯增加。<br></p><p>銀公：瞞報二按只少數
</p><p>銀公署理主席譚何錦文昨表示，目前有數間銀行已完成查冊，未有通知銀行而向財務公司借二按「只係發現少許宗數」。有大行按揭主管指出，客戶向財務公司借二按的個案少之又少，「唔係話好多，但梗係會有，都係一兩單」；他說，客戶若向財務公司借二按，「有責任要通知銀行」，如果未有通知而被銀行查出，「法律上可以call佢loan（要求提早還款），或者會加息。」<br>至於今次查冊中發現的個案如何處理，譚何錦文指要視乎情況，「例如佢二按係幾時做，係唔係做咗一按之後冇耐就做」。她舉例，若銀行客戶一按供款後十年才做二按，「咁貸款率已經低咗，LTV（按揭成數）同DSR（入息對供款比率）都唔同晒」。<br>事實上，去年金管局再出招收緊銀行按揭成數後，不少巿民轉而向財務公司借按揭貸款，借入整筆按揭貸款的個案亦有增加。第一信用（8215）主席冼國林透露，「以前一個月得三、四宗，𠵱家有成十幾廿宗」；他指客戶主要借一按，「加按的話，銀行揸得好緊」。<br>他預計，隨着樓巿交投萎縮，業務大增情況不會持續，「都係keep個零月左右」。他指出，近期財務公司主要是搶銀行流失客戶，「以前銀行借六七成，𠵱家得嗰四五成，啲客失咗預算」，面對有關客源，財務公司息口亦不會定得過高，「頭五成（按揭）都係貴銀行1厘。」<br>除了住宅按揭，工商舖按揭亦開始棄銀行而轉投財仔。環球信貸董事王瑤表示，金管局出招後，生意「明顯好咗好多」，去年12月至今，工商舖按揭申請宗數攀升4倍，她預計全年起碼按年增3倍。</p></body></html>