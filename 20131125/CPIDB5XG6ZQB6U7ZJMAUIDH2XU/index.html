<html><header><meta charset="utf-8"><title>10年前撞傷頸椎　致半身不遂殘疾青年　誓不低頭學潛水</title></header><body><h1>10年前撞傷頸椎　致半身不遂<br>殘疾青年　誓不低頭學潛水</h1><p>【特寫】<br>28歲的葉健強（Toby），10年前原任沙灘救生員，惟一次潛水訓練受傷致他的四肢失去活動能力，終生只能與輪椅為伴。惟他抱持身殘志不殘的意志，拒向命運低頭，自三年前接觸潛水運動後，重燃鬥志，矢言要「活出真我」，他冀盼地說：「其實我哋（傷健人士）都可以同普通人一樣，有自己嘅事業同有自己嘅興趣。」<br>記者：黃文浩</p><p>現任國際傷健潛水協會（香港）會長的Toby，自幼已是運動健將，鍾情水上運動的他，於18歲會考畢業後，投身救生員行業，之後學習潛水，詎料令他終生抱撼，他無奈地說：「記得嗰次練習浮潛訓練，一跳落去，個頭就俾啲硬物撞到，仲整傷咗條頸椎，搞到半身不遂。」<br>餘生要坐輪椅的Toby，為了重新與海接觸，於2010年加入國際傷健潛水協會（香港），翌年更被選為該會理事，負責推動及籌備該會活動。Toby憶述以殘疾人士身份的「處男下海」經歷，表現得相當雀躍，「終於可以聞到海水味，既緊張又興奮」。惟面對每次下水前的準備，他都感到手足無措，「着嗰件潛水衣都好麻煩呀，件衫又緊，好唔方便，要兩個人幫手先着到」。</p><p>「傷健共融都唔係咁難」
</p><p>今晚7時亞洲電視本港台播出的港台節目《香港故事》最後一集中，Toby會分享他帶着殘障身軀潛水時的所見所聞，「落到水後，發覺同我想像中有啲唔同，我高估咗我自己，初時以為可以打觔斗，原來唔得，我要隨住啲水流咁去」。他堅定地說：「潛水可以練到心肺功能之外，又可以同多啲人接觸，其實傷健共融都唔係咁難箒！」<br>曾與Toby並肩作戰的潛水教練兼現任國際傷健潛水協會副主席蘇麗娟（Mimi）表示，傷健人士常因身體缺陷而感到自卑，要解決問題，應先從根本做起，「嘗試踏出第一步，可能仲有好多潛能未發揮」。她更稱讚Toby是「典範」，「其實佢（Toby）嘅傷患係最大，但佢冇怨天尤人，仲冇放棄過，反而更積極，我哋應該視佢為榜樣」。<br>查詢電話：8109 4288<br>國際傷健潛水協會（香港）網頁： http://www.iahd.org.hk </p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>