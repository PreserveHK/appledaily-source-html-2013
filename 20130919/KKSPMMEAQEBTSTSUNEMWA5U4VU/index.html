<html><header><meta charset="utf-8"><title>官恩娜冇踭不歡</title></header><body><h1>官恩娜冇踭不歡</h1><p>官恩娜昨日到尖沙嘴The One出席i.t時裝活動，為鞋履設計比賽任頒獎嘉賓。她笑言是鞋癡，家中藏鞋量過百：「細個只着高踭鞋，散步同去旅行都着高踭鞋，大個就覺得波鞋都襯到衫，𠵱家波鞋裏邊都有踭，試過用五、六位數字買鞋，又試過買咗幾萬蚊鞋冇着過。」記者笑要搵高大男友，她說：「男友有6呎3，唔存在呢個問題。」<br>對於李純恩的樂壇已死論調，官恩娜說：「我講多次，我唔想死住，李純恩係好人，畀多啲機會睇吓，香港樂壇多歌手同音樂人有熱誠，唔好一竹篙打一船人，試吓聽我啲歌，都OK，我公司嘅周柏豪同連詩雅都OK。」<br>採訪、攝影：譚倩宜</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>