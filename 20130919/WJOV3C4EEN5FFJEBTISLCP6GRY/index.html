<html><header><meta charset="utf-8"><title>Cooking Woman：快速派對小食　一餅變二</title></header><body><h1>Cooking Woman：快速派對小食　一餅變二</h1><p>中秋節長周末開House Party，想花點心思預備Finger Food招呼客人，但又怕買餸麻煩做完唔好食仲吃力不討好？這次教大家用墨西哥餅做出一變二變兩款鹹甜小食，買同做都極之簡單，呃得吓人㗎！</p><p>7分鐘墨西哥餅底Pizza</p><p>這薄餅的偷雞位在於用各大型超巿有售的「磅重」沙律做饀：挑選喜歡的蔬菜後，請服務員另上沙律醬；此做法不但蔬菜選擇多，又不用逐樣買，懶起來，如果沙律有芝士附送，仲慳！</p><p>材料（4人份）：<br>墨西哥餅2塊、Mozzarella芝士碎適量、50克蔬菜沙律連千島沙律醬1盒</p><p>做法：<br>1.<br>在墨西哥餅底塗上薄薄一層千島沙律醬，放上雜蔬菜，上面再加芝士碎。<br><br>2.<br>放墨西哥餅底Pizza入預熱180℃焗爐，焗至芝士溶化，墨西哥餅外圍金黃酥脆即成。</p><p>15分鐘士多啤梨芝士撻</p><p>做西式撻，搓皮和打饀料最惱人，直接用墨西哥餅做撻底，加平日塗比高包的忌廉芝士，效果出奇的夾！ </p><p>材料（6個）：<br>墨西哥餅3塊、士多啤梨（切細粒）6粒、士多啤梨忌廉芝士醬適量、牛油（熱溶）少許</p><p>做法：<br>1.<br>墨西哥餅用圓模印出比撻模邊闊多出1cm的圓形作撻皮底，每塊墨西哥餅大約可印兩個撻皮底。<br><br>2.<br>撻模底掃上牛油，鋪上墨西哥餅底壓實，放入預熱180℃焗爐焗至餅底金黃。<br><br>3.<br>撻餅底去模，舀入士多啤梨忌廉芝士醬，鋪上士多啤梨粒，完成。</p><p>記者：容慧心　攝影：陳永威</p></body></html>