<html><header><meta charset="utf-8"><title>隔牆有耳：學整蝦卷　吳永嘉激死阿蘇 - 李八方</title></header><body><h1>隔牆有耳：<br>學整蝦卷　吳永嘉激死阿蘇 - 李八方</h1><p>第3屆香港食品嘉年華喺今個月27日至10月8日舉行，今年主辦嘅廠商會搵咗識飲識食嘅蘇施黃做「美食大使」，噚日舉行記招交代嘉年華詳情，阿蘇即場教整簡單又健康嘅鮮蝦卷。主人家廠商會副會長兼展覽服務有限公司主席吳永嘉（Jimmy）原本等食，點知俾阿蘇拉咗上台做示範，結果雞手鴨腳，笑料百出，將成塊rice paper就咁掟落煲度浸，之後用把刀撈上嚟，惹得哄堂大笑。<br>好在最後都上到碟，不過就冇人敢食，要佢自己啃番。講番個嘉年華，今年照舊喺葵涌運動場舉行，有逾280個攤位，重點活動係「咖啡之旅」，展出來自唔同國家、地區嘅咖啡，其間會有兩場咖啡拉花表演。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>