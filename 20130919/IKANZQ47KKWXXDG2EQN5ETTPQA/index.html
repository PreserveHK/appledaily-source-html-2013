<html><header><meta charset="utf-8"><title>隔牆有耳：政改飯局　大師嫌狼英吹水 - 李八方</title></header><body><h1>隔牆有耳：<br>政改飯局　大師嫌狼英吹水 - 李八方</h1><p>狼振英有正式政改諮詢唔做，一味搞埋啲政改吹水飯局，激到立法會議員林大輝大師（圖）火都嚟埋。大師噚日寸爆狼英話，搞飯局係咪請得晒700萬人先？唔係就點解唔正正經經諮詢呢？然後仲要講埋啲「撲朔迷離、不知所謂」嘅藉口，話要處理好房屋問題、搞掂民生先，咁到正式諮詢時，咪會俾人窒佢乜房屋問題搞掂晒、經濟改善咗啦？大師果然非同凡響。<br>至於最近有左報話英國政府啲間諜喺香港搞事，咁好似民望倒數第一嘅發展局局長陳茂波，係咪被特務搞呢？大師嘅智慧分析係機會好低，相信謬波啲劏房、醉駕、囤地都係佢自己搞出嚟，與人無尤。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>