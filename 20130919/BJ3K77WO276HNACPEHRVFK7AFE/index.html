<html><header><meta charset="utf-8"><title>樂香園：矛盾大對決 - 海迪</title></header><body><h1>樂香園：矛盾大對決 - 海迪</h1><p>長和系主席李嘉誠日前突然「路過」傳媒飯局，如此「巧遇」仲肯坐低詳談，堪稱傳媒史上30年來前所未見。以誠哥多年來慣例，每年一般只會公開發言五次左右：首先當然是每年兩次的業績記者會、然後是一年一度股東會、仲有長和系annual dinner及出席潮州商會活動時，可能又會出來講幾句。<br>誠哥原本就有鋪定期發表「國情咨文」心癮，全因今年4月一場碼頭工潮，才觸發他突然全面潛水，連8月中期業績記者會都索性取消埋。海迪好奇的是誠哥選擇在現時這個時間「蒲頭」，與8月業績時出來到底有何差別？喺呢個多月期間，百佳依然係未賣出，關於他經營手法的爭議亦沒有甚麼重大進展。海迪有理由相信，誠哥當日唔係想封口，甚至對於長期「有人講無佢講」的情況早已「谷到爆」。中期業績唔出得來，關鍵不在於事，是在於人：可能有人嫌佢「講太多」囉！<br>去年誠哥自爆分咗身家，到今年和大仔一同去拜祭亡妻，為父嘅欲言又止，做仔嘅耍手擰頭，自此二人矛盾正式浮上水面。<br>一個「絕對鍾意路過吹水」，另一個「絕對唔鍾意見記者」，處事作風明顯不同，難免在這段交棒過程，產生如此多矛盾情景。<br>很多事情如勸不聽，想fade out的人很難再加把嘴，只可路過搭訕，為人父之苦心，真令人動容啊！<br><br>海迪</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>