<html><header><meta charset="utf-8"><title>中環在線：fb公關轉like阿里 - 李華華</title></header><body><h1>中環在線：fb公關轉like阿里 - 李華華</h1><p>繼Android副總裁巴拉（Hugo Barra）加盟「中國蘋果」小米後，再有外國科技公司高層加盟內地科技公司，今次主角係facebook公關經理Ashley Zandy，佢轉去幫阿里巴巴老闆馬雲打工。<br>外電報道，兩年前由公關公司跳槽到facebook嘅Zandy，將會走去阿里，負責中國區以外嘅公關工作，為阿里上市做好準備。<br>之但係，阿里搞上市，至今搞到一鑊粥，綜合各方消息，主要係馬雲持股唔多，但點都要保住董事局話事權，又要求上市地接受阿里嘅合夥人制度，本港監管機構暫時唔buy佢嗰套。姑勿論阿里上唔上到市，公司嘅公關形象的確一般，希望Zandy加盟後有所改善。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>