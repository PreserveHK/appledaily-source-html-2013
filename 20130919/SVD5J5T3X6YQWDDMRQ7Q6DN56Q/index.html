<html><header><meta charset="utf-8"><title>隔牆有耳：豪得慳家　老廉有貼士攻略 - 李八方</title></header><body><h1>隔牆有耳：<br>豪得慳家　老廉有貼士攻略 - 李八方</h1><p>貪湯用公帑豪飲豪食，上至買茅台，下至買魚蛋牛腩都要開公數，敗壞老廉形象。見過鬼怕黑，家陣老廉應該唔敢狂食㗎啦。之但係同人交際應酬，食飯埋單都要畀錢㗎。況且出得嚟行，食餐飯畀吓「貼士」都不為過。<br>咁究竟點樣可以做到唔浪費公帑之餘又不失霸氣呢？原來老廉早有指引，講到明如果一餐飯埋單係2,000蚊或以下，小費上限係賬單款額嘅5%，埋單2,000蚊至4,000蚊的話，最多可以畀100蚊貼士；超過4,000蚊嘅單，小費上限係200蚊，各位可以學吓嘢啦。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>