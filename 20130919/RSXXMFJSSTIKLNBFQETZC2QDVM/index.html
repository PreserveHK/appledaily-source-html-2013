<html><header><meta charset="utf-8"><title>陽澄湖大閘蟹質素差老三陽唔賣住</title></header><body><h1>陽澄湖大閘蟹質素差<br>老三陽唔賣住</h1><p>【本報訊】受內地高溫持續影響，陽澄湖首批大閘蟹質素差強人意，中秋未有來港應節。有本地大閘蟹老字號，昨寧願空運太湖的新鮮大閘蟹到港，但售價貴逾30%。該店也坦言要吃又平又靚的膏肥大閘蟹，還看下月。</p><p>稱首批出湖蟹「仲係綠膏」
</p><p>陽澄湖日前開湖，老三陽本擬今日運首籮到港，但董事總經理祁玉鳳稱，受內地7至8月持續高溫影響，大閘蟹成長緩慢，故首批出湖的蟹質素不理想，「仲係綠膏」，並不是肥美的黃油肥膏，「等佢哋長大隻啲先啦」。董事長祁廣楠又說，「香港食客要求高，唔靚唔食，唔靚要退貨」。特別是陽澄湖大閘蟹貨源不靚，他寧願暫時不入貨供港。<br>不過，由於熟客及食肆要蟹應節，老三陽昨便由蟹生長得較快的太湖，空運半噸到港應節：「大蟹一隻都唔見有，撈上嚟都係不足三両重蟹仔或中細蟹。」他說貨源太少，加上內地消費强勁，本港售價也按年升30%。中小蟹每斤售價280至480元，七至八両大蟹更每斤售600元。<br>他建議本地大閘蟹粉絲，不如耐心等十‧一長假後，北風起及氣溫回落，大閘蟹養得肥肥白白，才食又平又靚大閘蟹。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>