<html><header><meta charset="utf-8"><title>女神tea time：贈送月餅　講氣派 - Fifi</title></header><body><h1>女神tea time：<br>贈送月餅　講氣派 - Fifi</h1><p>月餅都要講潮流，以前就話食冰皮就可以「飛甩老土」，𠵱家冰皮都out out哋啦，補上最潮月餅之位嘅，一定係間間酒店都爭住出嘅奶皇月。<br>到目前為止，菲菲已經試食過幾間酒店出品嘅奶皇月餅，仲選出「今年最應該轉贈月餅」，佢就係……年年都爭崩頭，大酒店（045）旗下半島嘉麟樓。<br>原因好簡單，一來嘉麟樓奶皇月，今年就算一盒賣到485蚊一盒，仍然搶手到有錢都買唔到。如果你將呢盒咁矜貴嘅月餅，送到去親友嘅手中，絕對凸顯「blue blood」氣派。<br>肉赤嗎？食月餅最梗要好食，以前嘉麟樓就話食過人人都讚好，但今年唔知係唔係換咗個利苑師傅，味道比以前差一截，反而半島、文華、Ritz Carlton更值「增持」。論氣派嘉麟樓贏晒，講味道佢又輸，最應該轉贈月餅，非佢莫屬啦。<br>不過，由嘉麟樓決定將奶皇月加價九成開始，味道係點已唔再係重點，因為佢已成為名牌，係身份嘅象徵。單係睇大酒店上年月餅收入達5,300萬，就知大酒店方面，只會諗點推高毛利。覺得冇咁好味？Who cares？</p><p>Fifi<br>本欄逢周二、四刊出</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>