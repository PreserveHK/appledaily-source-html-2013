<html><header><meta charset="utf-8"><title>中環在線：郭炳江講古𠱁細路 - 李華華</title></header><body><h1>中環在線：郭炳江講古𠱁細路 - 李華華</h1><p>新地（016）大股東郭炳江、郭炳聯分好家產，心情越來越好，最近多咗曝光。兩兄弟繼上月底出席公司形象工程活動、本月初跑樓梯，郭炳江最近又到聖雅各福群會一個新圖書館參觀，同一班小朋友講古仔。<br>郭炳江同東亞（023）主席李國寶老友鬼鬼，李國寶身兼聖雅各主席，新地早前就捐出100萬元畀聖雅各喺堅尼地道新大樓嘅一個圖書館，添置書籍同設施。圖書館上周五開幕，郭炳江與李國寶齊現身，被一班小朋友圍得團團轉。<br>郭炳江又向在場小朋友講古仔，講一本叫做《沒關係、沒關係》嘅兒童書，內容係講爺爺與孫仔嘅小故事，郭炳江用咗十分鐘講完。郭炳江今年5月出席一個有好多小朋友嘅活動時，自爆諗起個孫，不過就冇透露詳情，睇來佢應該訓練有數，對住小朋友講古仔冇難度。</p><p>足本收睇《亂噏24》x 鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24 </p></body></html>