<html><header><meta charset="utf-8"><title>蘋果重心：蠱惑的新妙星</title></header><body><h1>蘋果重心：蠱惑的新妙星</h1><p>周星馳經典電影《國產凌凌漆》入面有把蠱惑的槍，射完前面射後面，梅花間竹咁嚟。今期《蘋果》重心有匹馬情況同蠱惑的槍雷同，一場好一場唔好，亦係梅花間竹。講緊係第七場「新妙星」。嗱，今季一出贏到「勁友福」冇得跑，再出好似唔夠跑，但跟住一場又可以贏「首飾多寶」，到上場唔得，今晚係咪會變好呢？韋達騎番兼有一檔，贏出一啲唔出奇。<br><br>細心留意「新妙星」今季兩冠都有王牌，上仗無王牌無保護權，角逐千八米落敗可當作回氣，今次出番王牌回師勝途一哩，隨時可由蟲變龍。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>