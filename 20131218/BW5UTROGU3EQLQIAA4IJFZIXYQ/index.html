<html><header><meta charset="utf-8"><title>陶大宇冇戲拍要學嘢</title></header><body><h1>陶大宇冇戲拍要學嘢</h1><p>【銅鑼灣】昔日嘅師奶殺手陶大宇最近都冇乜新作推出，前日下晝6點半就見佢單拖喺銅鑼灣利園出現，戴住cap帽嘅陶大宇先去咗對面大廈，佢大約逗留咗個半鐘，到夜晚8點落樓，其實嗰間大廈有唔少課堂上，唔知佢係唔係上去學嘢呢？之後佢就再行去利園一期嘅一間時裝店，佢入到店裏面同售貨員傾咗幾句，好似係佢之前訂嘅衫仲未到貨，買衫不成佢就諗住到樓下買杯咖啡飲，點知喺咖啡店裏面行咗一個圈又揀唔啱，最後佢索性拎車走人。<br>採訪、攝影：楊浩賢、陳辰、藍文浩</p><p><br>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>