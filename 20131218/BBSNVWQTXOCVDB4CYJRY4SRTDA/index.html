<html><header><meta charset="utf-8"><title>馮仁昭四圍超：水菜麗獻吻益草食男 - 馮仁昭</title></header><body><h1>馮仁昭四圍超：水菜麗獻吻益草食男 - 馮仁昭</h1><p>有「AV界郭采潔」之稱嘅日本AV女優水菜麗，前晚喺尖沙嘴一間成人用品店為now成人極品台嘅微電影《我愛草食男2》開工，劇情話着住低胸白背心裙嘅水菜麗，喺店舖遇到男主角嚟買嘢，跟住男主角俾佢吸引住，幻想同水菜麗咀嘴。</p><p>咀完又咀</p><p>拍慣AV同見慣大場面嘅水菜麗，拍呢啲咀戲簡直易過借火，佢好專業同男主角咀完又咀，見到啲成人玩具又玩埋一份，一啲都冇避忌，所以成晚拍得好順利。事後水菜麗話覺得拍AV比電影容易得多，佢話：「之前拍AV啲鏡頭拍得冇咁仔細，呢套拍得仔細好多，但係我覺得好好玩，拍得好開心。」講到有唔少女優嚟香港拍電影，水菜麗都話有興趣：「我希望可以喺香港嘅電影出現。」<br>完成晒啲工作後，噚日離開香港，講到呢5日嘅行程，水菜麗話：「雖然好忙，但係啲時間好短，如果畀我再留多幾日，我想去睇吓夜景。」<br>撰文：馮仁昭</p><p><br>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>