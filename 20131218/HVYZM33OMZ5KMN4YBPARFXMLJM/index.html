<html><header><meta charset="utf-8"><title>汪明荃哀別一代名伶</title></header><body><h1>汪明荃哀別一代名伶</h1><p>一代名伶紅線女昨日在廣州舉殯，汪明荃、謝雪心、南紅、阮兆輝、吳雨及導演唐季禮等親送女姐最後一程。汪明荃指粵劇界失去女姐損失很大，她說：「佢係粵劇界先行者，一生演出好多精采劇目同創作自己唱腔。」謝雪心則說：「女姐遺容好安詳，佢喺我心目中唔只前輩，仲係長輩，畀我感覺好斯文，天生好聲線。」</p><p>此外，北角新光戲院昨連續第二天舉行女姐追思會，蓋鳴暉、米雪、張文新和車淑梅夫婦到場致祭，蓋鳴暉稱女姐是資深前輩，也是她的師婆：「女姐好特別，好似一個佛祖咁，佢永不言休，就算有病都堅持上台同教學生。」霍震霆也到場鞠躬，他說：「識咗女姐好耐，好懷念佢，大家都知女姐對粵劇貢獻，佢代表咗中港兩地文化交流。」<br>採訪、攝影：曾小嘉（廣州）、魯萍、黃文偉（香港）</p><p><br>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>