<html><header><meta charset="utf-8"><title>周瘦娜胸JC　輸晒</title></header><body><h1>周瘦娜胸JC　輸晒</h1><p>近日天氣轉冷，但女星為了搵銀亦不吝嗇騷身材，前晚34D的周秀娜和33C警鐘胸Jessica C.到銅鑼灣宣傳PS4午夜首賣會，兩大女神都刻意悉心打扮，JC谷胸騷腿大鬥露肩上陣的娜姐，性感程度來說JC稍勝一籌，但腳踏6吋高跟鞋的娜姐不慎露出乳貼，力挽頹勢。二人在現場與魔術師甄澤權示範魔術，最終娜姐和JC被變出來。</p><p>打機媾仔</p><p>消瘦不少的娜姐近日被冠以周「瘦」娜之名，現場所見她瘦到露晒鎖骨，難怪她直言凍到騰騰震，要貼暖包保暖，但她強調凍並不關瘦事，對於鎖骨現晒形就說：「係呀，爹哋話做人要有骨氣，𠵱家有骨，但要補吓氣，要做多啲運動。頭先出嚟落街都跣一跣，兩隻手都損咗，頭先見到個台濕滑亦特別小心，不過見到大家都好開心，呢部嘢好難預訂，想訂多幾部畀朋友。」乘機賣廣告。會否送贈給心儀對象？娜姐自爆：「如果有，我就等佢送畀我啦，不過𠵱家有個心儀對象了解中。」問到聖誕是否一齊度過？娜姐即說：「唔……可以一齊打番鋪……機，聖誕我要做嘢。」<br></p><p>對於JC性感打扮，娜姐說：「見到佢好凍，不過佢條裙太貼身，今日我哋係互相鼓勵同取暖，我算勝一仗，因為我件衫可以貼暖包，佢就凍啲。」<br>而身穿貼身裙的JC直言雖然很凍，幸好條裙好貼，所以都有保暖的感覺。問到會否購買遊戲機給男友時，她說：「想買，之前啲男友都有送PS1、PS2、PS3，今次送第4部，都好嘅，男友有機打留喺屋企，唔使四圍走。」<br>採訪：卓寶花<br>攝影：陳順禎</p><p><br>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>