<html><header><meta charset="utf-8"><title>克勤撐港姐見得人</title></header><body><h1>克勤撐港姐見得人</h1><p>應屆20位候選香港小姐昨日與鄭裕玲，李克勤和陳百祥等出席在尖沙嘴舉行的記者會，因曾志偉昨日才在泰國返港趕不及現身，於是只有他們三位「星級選民」與佳麗見面。港姐準決賽將於周日舉行，對於志偉早前稱佳麗「甩皮甩骨」一事，克勤笑說：「你哋咪聽佢亂講啦，我呢排都有睇報紙，都OK呀，見到佢哋不斷進步。」</p><p>後來克勤更語帶無奈說：「今日（即昨日）係我個仔開學，我一如以往好低調送佢哋返學，我懇請大家離遠啲影，我送佢返學啲閃光燈好勁，我唔係投訴，只係唔想騷擾到其他同學，我只係公眾人物，禍不及家人，當然明白唔可以避免，只係希望遠啲影同打格，我已經好滿足喇。」<br>此外，昨日有指17號陳凱琳的爸爸其實是養父，她否認其事。有指18號張雪瑩曾在內地節目姣媾觀眾，她先稱忘記了此事，後來追問下才說：「係上去表演才藝節目，我唔知係咪相睇節目，只係唱歌。」<br>採訪、攝影：何慧斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>