<html><header><meta charset="utf-8"><title>公開視女友為家人阿詩完騷鄧九雲狂喊</title></header><body><h1>公開視女友為家人<br>阿詩完騷鄧九雲狂喊</h1><p>何韻詩一連三場的紅館演唱會前晚圓滿結束，緋聞女友鄧九雲連續三晚捧場，阿詩父母、陳奕迅、梁漢文夫婦等都有到場。阿詩繼續與鄧九雲傳情，又向她坐的方向指這邊都是家人，當阿詩演繹《梁祝》歌曲時，鄧九雲在台下投入得狂喊不停。<br>其間粉絲起哄要阿詩唱《小丸子的心事》，阿詩尷尬婉拒，但歌迷卻勁噓她，阿詩無奈清唱兩句說：「搞錯呀，仲噓我，太過份。」表演嘉賓黃偉文臨落台更與阿詩嘴對嘴。阿詩稱朋友的BB做「老公」，又揚言下次再開騷都要生BB。</p><p>險跌落窿</p><p>阿詩前晚兩度安哥，並以全新歌衫及腳踏8吋高跟鞋上台獻唱師傅梅艷芳的《似是故人來》，現場燈光校暗讓阿詩培養情緒懷念師傅，當阿詩步行到升降台離開時，因升降台提早降下，令阿詩差點重演早年林子祥跌落窿事件，險些踏空步跌落台，幸而她眼明手快即時退後，全場粉絲嘩聲四起。事後阿詩自爆回後台時黃偉文都說：「好彩有阿姐（梅艷芳）睇住。」最終個唱於11時45分完結，但歌迷不肯離開，最後擾攘15分鐘才肯離場。</p><p>「已有老公」</p><p>對於鄧九雲睇到喊，阿詩說：「係咩？咁咪好，大家抒發吓，谷住眼淚唔好。」是否把對方視為家人時，阿詩就指大家捉字蝨，又打趣表示已有老公，不過記者繼續追問鄧九雲是否與老公一樣重要，阿詩說：「咁都扯過去，棄權，唔回應。」當聽到記者說「九雲BB」，阿詩大反應說：「好驚，又下一題。」<br>此外，早前阿梅的遺物被公開拍賣，阿詩強調遺物都是身外物，覺得師傅留下的是精神、個性和仗義，最重要是記住師傅這個人。<br>採訪：馬建華<br>攝影：陳志嵐</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>