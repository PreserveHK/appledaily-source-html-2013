<html><header><meta charset="utf-8"><title>《星夢》姚兵不介意被叫蝗蟲</title></header><body><h1>《星夢》姚兵不介意被叫蝗蟲</h1><p>【新香港人】<br>內地新移民成香港人口增長的重要來源，官媒《人民日報》形容這些人是「新香港人」，在歌唱節目《星夢傳奇》公開宣佈放棄寧波戶籍、獲港人身份的姚兵（圖）表示，希望可為香港出一分力，「你問我對香港社會有乜嘢貢獻，我覺得作為一個傳媒人，希望大家睇到我嘅演出之後，帶到啲開心能量畀大家，呢個係我𠵱家可以做到嘅事，長遠計劃再慢慢研究」。<br>對於《人民日報》發表文章，批評少數「另有用心」的香港人，將赴港求學的內地生誣衊為「蝗蟲」。姚兵昨表示不介意別人的睇法，「對我嚟講真係冇所謂，好多人都可以有佢發表自己意見嘅方式，香港係一個言論自由既地方」。姚兵居港多年，曾否遭歧視？他說：「冇喎，香港係一個好熱情嘅地方，試過喺街用普通話問路，好多人都好熱情話我知點樣行」。周迅、湯唯和李雲迪等都以優才計劃做香港人，姚兵認為：「佢哋都有喺香港買樓投資，呢啲都係貢獻。」<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>