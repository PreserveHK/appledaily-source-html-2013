<html><header><meta charset="utf-8"><title>中環在線：亞太富豪特別愛上市 - 李華華</title></header><body><h1>中環在線：<br>亞太富豪特別愛上市 - 李華華</h1><p>瑞銀噚日公佈最新財富報告，訪問咗25個地方嘅富裕家族，發現亞太區富裕家族近年好關注承傳問題。本港富豪睇到應該好有共鳴，新世界（017）創辦人鄭裕彤、長和系主席李嘉誠近年咪先後欽點接班人囉。<br>彤叔舊年初將上市王國交畀兒子鄭家純，冇耐超人亦宣佈，由長子李澤鉅掌管上市王國，佢私人全力支持細仔李澤楷發展個人事業。恒基地產（012）主席李兆基雖然不言休，但係都曾經講過由大仔李家傑負責內地業務，細仔李家誠打理香港生意。<br>報告亦有另一個有趣發現，同瑞銀合作做呢份報告嘅Campden Wealth行政總裁Dominic Samuelson就話，相對歐美富豪，亞太區富豪比較鍾意將家族業務上市。遠嘅唔講，超人、彤叔、四叔全部都有多間上市公司，超人最近仲打算分拆零售業務上市㖭。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>