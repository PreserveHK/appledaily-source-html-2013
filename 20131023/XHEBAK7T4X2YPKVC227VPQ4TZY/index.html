<html><header><meta charset="utf-8"><title>志偉：你哋黑箱作業</title></header><body><h1>志偉：你哋黑箱作業</h1><p>曾志偉任會長的演藝人協會，因對港視未獲發牌一事遲遲未有表態而被狂批，示威人士在遊行橫額上亦加上志偉頭像以示不滿，連帶志偉主持的《獎門人》市民都鬧被迫睇足18年，希望有新節目衝擊。前晚演協已發聲明，志偉當晚則在將軍澳錄影無綫《超級無敵獎門人終極篇》，他未有受訪，不過他錄影時卻拿發牌事件講笑搞gag。<br>獎老錢嘉樂因出席首映未有錄影，林曉峰笑說：「嘉樂去攞個乜嘢最受歡迎獎老獎，有幾個結果，第一係嘉樂，第二係我，第三係祥仔，第四係其他。」志偉聞言笑說：「你哋黑箱作業呀！」<br>前晚《老表，你好嘢！》隊對《On Call 36小時II》隊，《老》劇演員王祖藍、王菀之、古明華等抬「細細粒」陳嘉佳出場，眾人相當吃力。玩「紅綠燈」時，Bob瞓地扮仆，林曉峰笑謂：「你成個韓星仆正恩咁樣。」</p><p>啟華食幾家茶禮</p><p>吳啟華稍後要返內蒙拍劇，對於可能有份角逐無綫視帝，他謂：「唔關我事，就算畀獎我都未必有時間返嚟。」不過明年吳啟華會再為無綫拍劇，但亦有其他人找他合作，記者指只有他才可食幾家茶禮，他說：「如果真係好介意，點都以TVB行先。」<br>採訪：何慧斯<br>攝影：陳俊強</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>