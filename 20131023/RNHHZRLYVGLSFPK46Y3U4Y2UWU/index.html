<html><header><meta charset="utf-8"><title>隔牆有耳：卿姐向港區人大挑機 - 李八方</title></header><body><h1>隔牆有耳：<br>卿姐向港區人大挑機 - 李八方</h1><p>全國人大法律委員會主任委員喬曉陽早前咪話過嘅，香港普選嘅特首要符合愛國愛港、不與中央對抗嘅條件。港區人大代表黃友嘉噚日放低「敵我矛盾」，接受民主黨主席劉慧卿網台節目《議會內外》訪問，其間貢獻一條「好橋」，話可以符合喬曉陽開列嘅條件，就係規定特首候選人要宣誓維護國家憲法同《基本法》。佢話香港係中國一部份，特首擁護中國憲法，理所當然吖！卿姐聽到當堂嘩一聲，話香港最重言論自由，挑機反問叫過「結束一黨專政」，係咪唔使旨意參選？如果係就大件事，事關年年六四集會，都有十幾廿萬人叫結束一黨專政，咁樣篩選，咪好少人可以選特首？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>