<html><header><meta charset="utf-8"><title>「何德何能選特首」</title></header><body><h1>「何德何能選特首」</h1><p>【妙語連珠】<br>會計師出身，做過總商會主席，現從醫管局主席退位的胡定旭，還有全國政協常委身份。他稱每周一至五有八成時間花在醫管局，卸任後將忙於處理九年來被荒廢的私務。問他會否選特首，他笑稱「何德何能」；至於其他公職，他卻答得玄妙：「啱嘅事適當嘅時候，有適當嘅安排」。<br>去年特首選舉，胡是唐營主要人物，結果梁振英當選，胡卻華麗轉身，肩負為梁挑選政治任命官員的將領之一，「冇嘢㗎，嗰時邊個係特首大家都知，冇話乜營物營嘅！」問梁振英施政出了甚麼問題，連睇電視都引發民怨沸騰，胡說進步的社會需要civic engagement（公民參與），「冇一個人叻晒，係要講teamwork，要知大眾想要啲乜，你想做一樣嘢就應該多解釋」。<br>至於佔領中環，胡只說從商界角度看，定會擔心佔中影響市場運作，但稱一切言之尚早，認為政改必須循序漸進，「唔好諗住一步到位，上次政改都行咗一大步，歷史睇到一刀切好多時後果不堪設想」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>