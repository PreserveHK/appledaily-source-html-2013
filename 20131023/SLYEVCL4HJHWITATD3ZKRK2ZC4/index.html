<html><header><meta charset="utf-8"><title>中環在線：新同樂中環開張試業 - 李華華</title></header><body><h1>中環在線：<br>新同樂中環開張試業 - 李華華</h1><p>中環陸羽茶室對面間新同樂近日開張，華華噚日行過見到門口仍然放滿花牌。<br>老饕一定認識新同樂呢間出名食魚翅嘅老牌富豪飯堂，佢由袁傑、袁兆英兩父子創立，原先經營魚翅批發生意，後來發展為富豪飯堂。八十年代香港經濟最繁榮，所謂魚翅撈飯嘅時間，新同樂生意好到不得了，可惜98年金融風暴後，生意一落千丈，01年結業，直至07年先重新開業。<br>新同樂本身有間喺尖沙嘴，今年8月租落陸羽對面地舖開分店，當時市傳呢個舖月租60萬元。<br>食慣好嘢嘅股評人陳永陸話，未曾幫襯中環新同樂，但係就讚好，以後約人食晏傾股票又多一個地方咁話。不過佢謙稱自己好少主動去呢類富豪飯堂，通常係有人請客先去喎。</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>