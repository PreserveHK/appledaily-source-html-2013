<html><header><meta charset="utf-8"><title>中環在線：匯源朱總又講「賣豬」 - 李華華</title></header><body><h1>中環在線：<br>匯源朱總又講「賣豬」 - 李華華</h1><p>匯源果汁（1886）2008年獲可口可樂提親，以近兩倍溢價提出全購，當時匯源創辦人朱新禮講咗句「把企業當兒子養，當豬賣」，坦白成咁，各界為之嘩然，可惜最後商務部以壟斷為由否決單刁。公司賣唔成，將企業養大當豬賣嘅金句就從此跟住朱總，佢每次見傳媒都被人問幾時賣盤，仲傳埋一堆買家㖭。<br>難怪朱新禮最近接受內地傳媒訪問時，都忍唔住自嘲，指賣豬金句「貽害無窮」，「一句養兒賣豬，被揪出來批判了好幾年。」咁話。<br>但朱總依然唔覺得有乜講錯，反問「你說哪一個被併購的企業不都是一開始當兒子養，你賣的時候能當兒子賣嗎？肯定是當豬賣。」朱總回想細路仔讀書嗰陣，阿爸養咗隻豬，想谷肥隻豬賣個好價錢，於是對隻豬仲好過6個仔，每日都望實隻豬食飯。原來朱總金句係喺「童年陰影」下有感而發，認真估佢唔到!</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>