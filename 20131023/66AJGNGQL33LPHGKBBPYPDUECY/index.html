<html><header><meta charset="utf-8"><title>隔牆有耳：董太嗌No　細路當冇到 - 李八方</title></header><body><h1>隔牆有耳：<br>董太嗌No　細路當冇到 - 李八方</h1><p>好耐冇蒲頭嘅董建華老婆董趙洪娉，噚日出席電台節目又有創舉，今次唔係叫人「洗手」或者「complain」，而係激動地以兩個「no」，禁止提問六四，最終卻被年輕人K.O.。<br>港台《中國點點點》主持劉銳紹噚日訪問安排年輕人喺香港接受軍訓嘅董太，席間仲有入過軍營嘅年輕人。<br>劉銳紹問年輕人有冇同解放軍官討論六四，董太即時煞停大叫：「唔得，我唔准，唔可以（問）！我一定要no politics，no religion（唔准講政治，唔准講宗教）。」</p><p>劉銳紹：後生仔有能力談政治</p><p>女主持鄭婉薇即時挑機問點解禁問六四？董太話佢搞緊愛的教育，唔談政治：「我deal with嘅係13、14、15，最大都係17歲嘅細路哥，我唔想將佢哋嘅頭腦俾我哋influence。」但就連在場嘅後生仔都覺得提問冇問題，董太即時被K.O.。<br>劉銳紹同八方講，絕不同意董太所言，覺得後生仔絕對有能力談政治，以及判斷國家嘅歷史係正面定負面。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>