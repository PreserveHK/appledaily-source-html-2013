<html><header><meta charset="utf-8"><title>長者淪搖錢樹遭趕出街立遺囑防子孫吞產</title></header><body><h1>長者淪搖錢樹遭趕出街<br>立遺囑防子孫吞產</h1><p>【本報訊】潘婆婆曾擁有百萬家財，但結果變成一無所有，原來這類「不幸」事件並不罕見。防止虐待長者協會助理總幹事林文超指出，每年約有100宗家中老人被當搖錢樹，繼而遭家人趕出街的虐老個案，他說：「有車瞓已算好……曾經有婆婆93歲都要瞓街。」林指老人家常抱着「老來從子」的觀念，但竟變成虐老陷阱，該會今年上半年即收到逾千宗老人財產被侵吞的個案，騙財者多是自己的兒孫或媳婦等近親，實在令人欷歔。</p><p>逆按揭未必有着數</p><p>律師梁永鏗則認為長者若希望避免被騙，絕不宜過早把物業財產變賣給子孫，他建議應先立遺囑安排分配遺產：「當財產仍喺老人家名下，起碼個決定權仍喺老人家手上，子孫就唔會唔睬佢！」其實長者若擔心兒孫覬覦其自住物業，其實可考慮申請「逆按揭」，每月支取生活費直至百年歸老，如此兒孫即無法變賣長者物業。但梁永鏗坦言逆按揭未必有着數，他說：「咁等於與銀行賭自己條命有幾長，若長者攞幾年錢便去世，銀行就恍如呃咗長者層樓，畀唔到後人！」</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>