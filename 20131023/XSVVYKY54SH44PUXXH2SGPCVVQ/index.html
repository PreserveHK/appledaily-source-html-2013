<html><header><meta charset="utf-8"><title>黃心穎素顏搭巴士</title></header><body><h1>黃心穎素顏搭巴士</h1><p>【銅鑼灣】俾高登仔封為心穎BB嘅2012年度香港小姐亞軍黃心穎，早前出戰世界小姐競選雖然輸咗，但係都冇影響佢喺一班高登仔心中嘅地位，經常見到有佢嘅貼圖post出現。前日暫時未有新工作嘅心穎BB，素顏戴住副大眼鏡，望落成個小雲咁款，一個人去咗銅鑼灣時代廣場行街。買咗兩袋戰利品之後，心穎行咗去崇光百貨門口巴士站等車，其間一直玩手機，等咗十分鐘上車一直都冇人認得佢。<br>採訪、攝影：梁繼光</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>