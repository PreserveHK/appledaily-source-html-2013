<html><header><meta charset="utf-8"><title>賣like者言 - 陳也</title></header><body><h1>賣like者言 - 陳也</h1><p>台粉：因為她有國際知名度耶。<br>道友：我以前賣粉，今日賣like，舒服好多。<br>靚模：賣淫就話拉箒，賣like唔使滿十八歲係嘛。<br>金毛：大佬吹雞叫我試吓賣like，表現好，明年會賣like俾梁先生。<br>元朗師奶：賣like有冇團購？有着數，預埋我。<br>補習天王：狀元都要買like，我又買又賣，食晒價，至叻係我。<br>「29點」公關：賣唔夠like，我跪返屋企。<br>幫港出雞：出埋豉油都唔work，唯有幫港出like。<br>公務員甲：我唔多打得，冇西環照住，焗like。<br>摺凳公司：賣like，天經地義！<br>中豎根：再唱我，我都唔會收皮，但會秘撈賣like。<br>大婆台奀星：難分真與假，賣like多險詐。like？like你老無！</p></body></html>