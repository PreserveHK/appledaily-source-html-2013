<html><header><meta charset="utf-8"><title>獅子山下返嚟啦！</title></header><body><h1>獅子山下返嚟啦！</h1><p>「人生中有歡喜，難免亦常有淚，我哋大家在獅子山下相遇上，總算是歡笑多於欷歔！」70年代港台首部實況劇《獅子山下》，不僅是香港人集體回憶，更是香港歷史印記，記載住數十年來獅子山下草根階層，如何在艱苦歲月中掙扎求存的拼搏精神。香港電台為配合明年1月港台電視31高清頻道啟播，決定重拍《獅子山下》，找來岸西和劉國昌等名導演助陣拍攝，將昔日經典重新展現觀眾面前。</p><p>香港電台電視部1972年推出實況劇《獅子山下》，以獅子山下橫頭磡徙置區作故事骨幹，帶出當年草根階層如何在艱苦歲月中掙扎求存的故事。而獅子山下精神，正正是指香港人如何在困境中刻苦奮進的拼搏精神。這部見證住數十年香港演變的經典劇集，不但是香港人的集體回憶，當年更成功孕育出一班新浪潮導演，包括徐克、張婉婷和許鞍華等，今日大都已晉身國際的知名導演，而由羅文主唱的同名主題曲，更是家喻戶曉的經典金曲。</p><p>岸西執導艾威主演</p><p>據悉，這部滿載港人集體回憶的經典劇集，將重新展現電視螢光幕，港台為幫明年1月13日開台的高清電視頻道「港台電視31」省靚招牌，決定重新炮製《獅子山下》，除力邀昔日曾參與該劇拍攝的劉國昌和岸西等名導演執導外，更計劃沿用羅文唱的主題曲。<br>負責統籌《獅》劇的港台電視部監製羅志華，昨接受本報記者電話訪問時說：「就住我哋港台電視31開台，我哋都會陸續去開發一啲新節目，我哋以前《獅子山下》做得咁好，不如我哋做番啲經典啲實淨啲戲劇，𠵱家就叫做《新獅子山下》，搵到啲朋友幫我哋開展呢個計劃，包括岸西，佢𠵱家幫我哋拍緊一個夜晚古仔，叫《夜同行》，演員包括艾威、孫佳君、張慧儀同曾國祥，呢兩集係我哋𠵱家做緊，嚟緊仲有劉國昌同麥曦茵。」 今次重拍預計集數，港台方面還未有定案，但故事題材都是香港人香港事以反映社會面貌為根基，羅志華說：「劉國昌會幫我哋開一個題材關於年輕人做地產代理一啲經歷，講年輕人面對理想同工作搵食之間嘅矛盾，反映番年輕人𠵱家面對社會嘅嘢，亦都係港台做開實況劇嘅傳統，我哋希望可以保留實況劇嘅傳統，出嚟有番啲戲味。」</p><p>沿用羅文主題曲</p><p>是否沿用羅文主唱的《獅子山下》作主題曲？羅志華說：「羅文隻歌我哋一定會考慮用，但會唔會加添一啲新嘅元素呢，𠵱家未知道，希望有傳統好嘢，亦都有啲新元素擺落去。」 採訪：戴彩煥</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>