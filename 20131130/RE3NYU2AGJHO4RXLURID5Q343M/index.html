<html><header><meta charset="utf-8"><title>網事力場：三哥吻賀靚女畢業</title></header><body><h1>網事力場：三哥吻賀靚女畢業</h1><p>苗僑偉（三哥）最近喜事重重，繼日前有報道話佢喺加拿大讀書嘅囝囝苗俊，同一個黑皮膚嘅外籍同學Oona Oo拍拖之後，三哥嘅乖女苗彤眨吓眼又話喺加拿大嘅UBC大學畢業喇！噚日三哥喺微博貼咗阿女戴四方帽嘅畢業相，佢仲留言話：「感動時刻！」Chok爆嘅三哥同三嫂戚美珍，仲有苗俊着得好有型咁出席，見佢哋一家人個個笑到見牙唔見眼，又好肉緊咁又攬又錫影大合照，真係溫馨滿載！</p><p>網民力讚叻女
</p><p>講到苗彤同苗俊呢對姊弟，深得父母嘅優良遺傳，尤其係囡囡苗彤，個樣生得標致之餘，身材亦相當高䠷，似足媽咪天生美人胚子！難怪啲相一撒網，就有唔少網民留言，激讚苗彤又靚又叻女，仲有人讚佢哋係好幸福嘅一家，唔知呢對姊弟又有冇興趣入行呢？<br>場主：守庫</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>