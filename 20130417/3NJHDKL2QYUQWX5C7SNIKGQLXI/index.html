<html><header><meta charset="utf-8"><title>中環在線：<br>人福股東收避孕套 - 李華華</title></header><body><h1>中環在線：<br>人福股東收避孕套 - 李華華</h1><p>內地A股人福醫藥董事長王學海講得出做得到，堅派避孕套畀股東，咁都唔止，仲拎埋感冒沖劑同愛滋病快速測試劑，叫股東三揀一，讓股東更了解公司業務同產品喎。<br>A股公司最近興起實物分派，黑芝麻乳、龜苓膏都有得派，王學海趁高興，上星期無端端喺微博話派套，惹來網民熱烈討論，學韋小寶嗰句「一言既出，那個馬難追」，惟有堅派。<br>公司噚日出通告話，揸住1,000股以上嘅股東，每位股東可以喺兩盒12個套、2盒感冒沖劑或者一盒愛滋病快速測試劑，任擇其一。<br>碰啱最近禽流感肆虐，與其搶購板藍根，人福股東揀盒感冒沖劑旁身都好，至於避孕套同愛滋病測試劑，咁就真係睇自己需要喇。</p></body></html>