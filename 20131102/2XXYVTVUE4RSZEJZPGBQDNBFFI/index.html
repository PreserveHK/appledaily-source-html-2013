<html><header><meta charset="utf-8"><title>政府宣傳易　轉攻為守　政府廣告慢半拍</title></header><body><h1>政府宣傳易　轉攻為守　政府廣告慢半拍</h1><p>「垃圾最可怕，垃圾最討厭，人人都憎佢，呢個垃圾蟲」上月垃圾蟲爸爸許敬雅先生離世，大家又再想起這隻曾經又愛（專登出街畀小朋友追打，真大犧牲！），又恨（未行近已覺得臭）的垃圾蟲。<br><br>回想一下，以前好喜歡看政府宣傳廣告，簡單直接；近年香港政府推出的廣告不少，不過由01年龍紋香港標誌、「超錯」、家是香港，不是無人問津就是被惡搞。是政府品味差咗，還是港人躁咗？</p><p>要講近年印象深刻的政府廣告，最近出場，眼闊肚窄，走核突視覺系之「大嘥鬼」，望能接垃圾蟲的班，別再眼闊肚窄浪費食物。除此之外，還有甚麼？<br>嶺南大學文化研究系助理講師葉蔭聰：「以前麥里浩來港，政府對自己的形象及角色非常清楚。他們知道港英政府不只是來管治此地方，而是有責任弄好香港。」眼光一直都比一般市民遠，所以由清潔香港、「兩個就夠晒數」生育計劃，到ICAC整治貪污，都是市民認同的價值，帶着市民走，最後成為港人的核心價值。回望起來，每一格都特別有時代意義。<br>今日，應該走在前的政府，未達市民的期望，核心價值顯然漸漸流逝。被惡搞的《福佳始終有你》點擊率比政府的《香港始終有你》更高，就知一切犯眾憎，葉蔭聰：「如05年政改方案，關心政治的公眾朋友當然想快啲得到民主，你卻推出一個廣告叫人慢慢來。像東北發展有好多爭議，07年開始的計劃，08、09年進行兩次諮詢，12年第三次諮詢，之前遇上菜園村問題，才趕忙推廣告。那為何不一早就做廣告呢？這廣告分明就是用來補鑊的，唔做好過做，越睇越反感。」</p><p>政府嚇鬼廣告</p><p>回望七八十年代的舊廣告，當年香港人教育程度仍不高，市民還很單純，政府的廣告都非常簡潔直接，畫面氣氛非常嚇人，務求嚇窒你等你乖乖聽話，好多都成為時代經典。</p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 <br></p></body></html>