<html><header><meta charset="utf-8"><title>無法變有法　廣告有辦法</title></header><body><h1>無法變有法　廣告有辦法</h1><p>你變了。歷經四十年，曾江都白髮再變黑，余仁生由藥材廣告變了千萬巨製大電影。來到今天，有些廣告會從公仔箱裏跳出來，還可以用手機與之玩遊戲……<br><br>電視廣告種類越來越多，但大家記憶中的經典廣告對白，是否還是「立即變黑亦得，得咗」？電視廣告反映香港社會變遷，但今時今日的電視廣告已難有經典，是我們口味變了，還是電視的用途，只餘下打機和煲碟？<br><br>記者：陳慧敏<br><br>攝影：許有達、林栢鈞、陳慧敏<br><br>模特兒：Evelyn@Pure Models　部份相片由受訪者提供<br><br>場地提供：慶禮院製作室<br><br>網址：http://www.oratori-production.hk/</p><p>曾江　黑白黃甘甘</p><p>論香港最經典廣告，梗係幾十年不變嘅曾江美源髮采染髮劑廣告，立即變黑，一變就變咗40年，咁究竟曾江嘅頭髮，係黑色、白色、定係黃甘甘咁嘅？答案，係全部。</p><p>四十年變革　知道賣乜嗎？</p><p>昔日的廣告都簡單直接，曾江會直接同你講：「立即變黑亦得，得咗。」至於藥材品牌，個個都念乘數表般背出神奇功效，推崇食了延年益壽。早前余仁生推出最新一輯的「仁者無敵」廣告，以採礦工人「為別人，你可以付出甚麼？」為題，寫採礦工人儍子，講大話救同伴的故事。廣告耗資達八位數，夠拍兩部《狂舞派》，但除開場那一幕見過碗藥外，全篇不見一條藥草。有人說：「都唔知佢賣乜！」<br>負責這次廣告的Metta Communications創辦人Andrew，「做廣告不怕另類。今次我們想講的是創辦人余廣的澤心仁厚，香港從沒有這主題的廣告。」付了那麼多錢，一件產品都沒賣過？但其實noise已是這個廣告的最大收穫。「今次並無想要推銷甚麼特別的藥品，卻要講藥行百年來的仁德正能量。」<br></p><p>足本收睇《亂噏24》x 鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24 <br></p></body></html>