<html><header><meta charset="utf-8"><title>西甲攻略：皇馬大炒太簡單 - 牽牛</title></header><body><h1>西甲攻略：<br>皇馬大炒太簡單 - 牽牛</h1><p>皇家馬德里上仗狂勝西維爾，一吐國家打吡輸波之恥，加里夫巴利更首度為皇馬梅開二度；周六皇馬再度興兵，作客近況平平的華歷簡奴，強陣下可望繼續大勝，「讓球主客和」取[-1]的「客勝」。（球賽編號：星期六59；now632台明日3:00am直播）<br>「銀河艦隊」上仗狂炒西維爾，基斯坦奴朗拿度（C朗）連中三元已經不是新鮮事，最可喜還有巴利梅開二度，這位全球最高轉會費的球員，國家打吡表現乏善可陳，成為眾矢之的，上仗總算稍減污名。皇馬今仗亦可繼續強陣，中場沙比阿朗素復操多時已可上陣，也跟球隊展開續約會談；取代卡斯拿斯成為一號門將的迪亞高洛迪古斯，更獲加薪兩倍新約。C朗、巴利、賓施馬等均可上陣，大勝可期，特別C朗，隨着馬德里體育會前鋒迪亞高哥斯達周四聯賽又建功，已累積12個入球，C朗在西甲神射手榜退居次席，以C朗的心高氣傲，豈會放過在弱隊手上狂數機會。<br>皇馬雖然有歐聯後顧，下周中作客祖雲達斯，不過球隊分組賽已3連勝，9分在手基本出線在望，教練安察洛堤沒有留手必要，過去皇馬作客華歷簡奴戰績亦佳，近6次作客全勝，包括上季以2:0勝出，更添[-1]信心。</p><p>主隊聯賽兩連敗</p><p>華歷簡奴連勝皇家蘇斯達及艾美利亞後，又打回原形，上仗大敗予奧沙辛拿，錄得兩連敗；主隊陣容亦差，李安尼加利安奴、施巴斯坦費南迪斯及薛卡斯度等仍缺陣，今季主場面對巴塞隆拿，已經以0:4大敗，今仗面對攻力相當的皇馬，也難看好。文：牽牛</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>