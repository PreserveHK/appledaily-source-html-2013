<html><header><meta charset="utf-8"><title>日收百萬票房　殭屍熱</title></header><body><h1>日收百萬票房　殭屍熱</h1><p>【殭屍翻生之全城效應】黃色道袍、桃木劍、黑狗血、白糯米這些殭屍片的專有名詞，近日因麥浚龍（Juno）處男執導的《殭屍》而再度炒熱，電影上映八日已收720萬港元，每日平均收接近百萬，入場人次超過12萬，令沉寂二十多年的殭屍片翻生，掀起一片熱潮！《殭屍》題材黑暗，探討人性最陰暗一面，角色如錢小豪、鮑起靜、陳友及鍾發都圍繞着「回家」主題，贏盡口碑。殭屍回家了，港片能重拾光輝嗎？</p><p>明月吐光，陰風吹柳巷。當《殭屍先生》主題曲《鬼新娘》徐徐奏起，觀眾腦海閃過一張張久違的臉，林正英、許冠英、錢小豪及陳友這班昔日殭屍片鐵腳，雖然「雙英」已作古，但Juno找來後兩者聯同鮑起靜及惠英紅兩大影后，配合《咒怨》的日本恐怖電影大師清水崇任監製，攜手炮製《殭屍》，向80年代殭屍片致敬。電影接連獲邀參加威尼斯、多倫多及倫敦的國際電影節，上周四始於本港上映，截至前日已錄得720萬票房，入場人次超過12萬，成績彪炳，更掀起新一輪殭屍熱。</p><p>Juno否認搵替槍</p><p>網上影評讚多過彈，尤其鏡頭運用、場景及美術設計令人讚賞，甚至有網民質疑不是出自Juno之手，他日前接受本報專訪時聽罷微笑說：「首次執導，尤其之前一直做歌手同演員，別人有呢個疑問係絕對能夠理解。正如小說家突然做導演一樣，相信係世俗一種見解，換個角度都係讚美。電影從來都係長跑，路仍很長，繼續努力。」他坦言由於前期很趕，沒時間參考其他殭屍片：「好多嘢都係即時、係發自內心對世界嘅睇法，所以冇參考邊一段係邊套戲。《殭屍》係有好濃烈我嘅味道，我哋刻意架空咗個世界，由零開始，即係一粒衫鈕、一張枱要用乜嘢色調，都返去個導演度。」他透露因開工時長期低頭睇mon，積勞引致頸傷，時常有火燒感覺，要找醫生啪骨及按摩。</p><p>海外反應熱烈</p><p>據悉《殭屍》海外市場已賣八成，新加坡、馬來西亞、台灣、韓國及美國，還洽談歐洲市場，Juno說：「成績唔錯係估唔到，對新導演嚟講係好幸運。」問他會否棄歌從導？他笑言沒所謂：「無論乜嘢都係代表我，心中根源都係創作，專輯其實已經做好幾個月，仲搵咗荒木經惟幫我做CD cover。」會否乘勢密密拍？他說：「創作唔可能咁去push，我只係想每次都有新進步，唔想困住自己喺一個角色。初初做殭屍，好多人話好危險，覺得殭屍係大戰式、搞笑、節奏要好快，但係我想講人生。」<br>此外，Juno、鮑姐、錢小豪及陳友等《殭屍》台前幕後，前晚在尖沙嘴舉行慶功宴，但監製陳自強未有現身，令人揣測是否因傳與Juno不和有關。Juno說：「嚟嘅途中有同佢通電，契仔契爺關係冇變，唔係建基於金錢上面，佢幫我好多。」但承認雙方現在不是合作夥伴。<br>採訪：盧妹、文國駿<br>攝影：陳志嵐</p><p>足本收睇《亂噏24》x鄭中基谷德昭；跟住有新紥師妹楊千嬅駕到！<br>周一至周五《亂噏24》約定你： http://bit.ly/appletalk24  </p></body></html>