<html><header><meta charset="utf-8"><title>學友癌病高危勤檢查</title></header><body><h1>學友癌病高危勤檢查</h1><p>張學友、張達明等昨日到尖沙嘴出席首屆香港癌症日揭幕禮。席上學友指其父及嫲嫲均曾患癌病，學友說：「自己係高危一族，加上年過50，所以成日都會做檢查，之前做大腸檢查後，醫生同我講幫我切咗幾粒（瘜肉），自己生活冇受影響嘅，係檢查先知，好彩係未病變。」癌病初癒的達明在台上分享抗癌過程，他表示其體重回復程度未如理想：「我食飯食得慢，又冇胃口，要重番十磅先得。試過喺小朋友面前發脾氣，事後都要解釋佢哋知。」達明透露明年3月會跟農夫合作舞台劇，現正寫劇本：「都有人揾我拍劇拍戲，但因為我嘅條件係每日工作四小時，所以大家都卻步。」<br>採訪、攝影：譚倩宜</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>