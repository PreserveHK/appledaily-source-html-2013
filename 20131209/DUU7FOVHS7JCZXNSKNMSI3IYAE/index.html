<html><header><meta charset="utf-8"><title>體壇拾趣：溜馬勒唔住作客拔刺</title></header><body><h1>體壇拾趣：<br>溜馬勒唔住作客拔刺</h1><p>NBA上周六上演東西岸雙「馬」大戰，東岸一哥溜馬真係銳不可擋，傳出搭上花花公子女郎Jessica Burciaga嘅前鋒保羅佐治（中），冇因為媾到索女而分心，全場貢獻28分6助攻，協助球隊作客以111:100擊敗馬刺，並將戰績改寫至18勝2負，繼續傲視聯盟。溜馬仲有好消息，就係養傷多時嘅格蘭加已經開始同大軍合練，睇嚟好快復出；馬刺就慘啲，輸波之餘，仲有中鋒史巴利達上半場整傷小腿，列入每日觀察名單。</p><p><br>杜琪峰&amp;鄭秀文齊齊《亂噏24》同3個大帝吹吹水!<br>周一至周五《亂噏24》約定你： http://bit.ly/appletalk24  </p></body></html>