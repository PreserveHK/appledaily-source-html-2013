<html><header><meta charset="utf-8"><title>中環迷你裙：加水費益晒粵投 - Samantha</title></header><body><h1>中環迷你裙：加水費益晒粵投 - Samantha</h1><p>在今年年頭有位風水佬為蛇年運程點評，話強國拎香港着數的機會較多，Samantha冷笑咗一聲，大陸老闆抽水集資這個動作可曾停過？但願每年人工可以同水電煤加得一樣咁凶狠，據2011年簽訂的供水協議，2012至2014年的三個年度，供水收入增幅維持在5.8%左右，跑贏晒通脹，粵海投資（270）袋袋平安，不過唔緊要，針快要拮到同胞的肉裏面了。 <br>中央經濟工作會議傳在本周召開，有機會提及新型城鎮化之外，最有希望得到重大突破的是，由三中全會講到家陣的公共產品價格改革，好似電價、氣價，水價等，發改委已研究水階梯價格的可行性，實行超額累進式加價，方針是希望保障人民基本生活用水之餘，亦希望促進節約用水，這無疑能夠大大改善水務行業的盈利，粵海投資能受惠。 <br>粵投除供水到本港，還有深圳、東莞和南沙等地區，價格改革能夠提高內地供水的毛利，再者我哋政府年年進貢逾30億元，加埋百貨營運和物業投資的收入，成績表都幾難走樣，中期純利增29.8%至24.3億元，毛利率雖然高達68.9%，較2012年時仍有增長，上周五濠賭股聞到有啲燶味下，一眾國策概念偷步炒，一旦阿爺拍板，最少挑戰7.79元這個52周新高位。<br><br>Samantha<br>本欄逢周一、三、五刊出</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>