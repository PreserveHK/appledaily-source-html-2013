<html><header><meta charset="utf-8"><title>四哥撐霆鋒戀JM　「拍拖係應該」</title></header><body><h1>四哥撐霆鋒戀JM　「拍拖係應該」</h1><p>現年33歲的謝霆鋒近日驚爆新戀情，有傳他經胞妹謝婷婷介紹下，秘密與本月底滿25歲的文詠珊（Janice Man）撻着，雖然二人否認戀情，但空穴來風未必冇因，就連霆鋒老竇謝賢（四哥）昨日到又一城出席「高錕慈善基金」聖誕籌款活動時，都以「唔識講，係佢哋嘅私事」來回應兒子戀情，擺明有口難言。</p><p>「未見到，好可惜」</p><p>對於霆鋒的新戀情，四哥坦言不想給任何意見，不過就似有暗示說：「我唔識講，係佢哋嘅私事，我一向都唔參加意見，你哋問唔到啲乜，拍拖係應該，我都想，但仲未見到，好可惜。」<br>有傳前妻甄珍與劉家昌離婚，四哥說：「有聽過，但唔想參加意見。」問到是否可惜？他說：「唔覺，我都兩次，佢都兩次，打個平手。」四哥透露跟甄珍已沒聯絡。同場還有陳慧琳（Kelly）和高錕太太，Kelly透露在新戲《盜馬記》與梁家輝及鄭伊健合唱主題曲，稍後會拍MV。</p><p>周柏豪：恭喜佢哋</p><p>此外，周柏豪等昨日到將軍澳出席商台「叱咤」活動，他曾跟JM傳緋聞，對於JM和霆鋒傳拍拖，柏豪表現愕然表示沒留意，自爆前幾日才撞見JM，他強調對JM感情事不擔心，反而若她財政有問題就會關心，他說：「到時會出手幫佢，好似我感情有問題，大家都唔好理我，到財政有問題先關心我。」他大讚JM好sweet，是有義氣的女仔，霆鋒亦是他中學時的偶像，他說：「係事實就恭喜佢哋。」<br>採訪：黃曉妍、馬建華<br>攝影：仇志德</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>