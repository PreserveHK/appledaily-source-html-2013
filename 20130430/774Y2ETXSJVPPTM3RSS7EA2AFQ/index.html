<html><header><meta charset="utf-8"><title>隔牆有耳：<br>自詡豁達　林鄭照睇負面新聞 - 李八方</title></header><body><h1>隔牆有耳：<br>自詡豁達　林鄭照睇負面新聞 - 李八方</h1><p>梁班子管治成日出問題，難怪成日有負面新聞，官場對呢類傳媒報道唔多like。政務司司長林鄭月娥噚日出席報業公會頒獎禮時，自爆最近有同事勸佢少啲睇新聞，事關有好多負面消息喎。但佢睇得好開，話少睇負面消息只係「斬腳趾避沙蟲」，倒不如探索吓背後嘅原因。</p><p>當然啦，佢都希望傳媒有更多正面報道，但強調唔係想影響傳媒嘅報道自由、亦唔係要求傳媒全面唱好，只係覺得陽光報道可以令市民接收正面信息，引述有外國研究話喎，市民對負能量特別有反應㗎。咁就真係唔該個政府做番多啲正常嘅事情，等大家可以多番少少正能量啦。</p></body></html>