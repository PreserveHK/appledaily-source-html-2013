<html><header><meta charset="utf-8"><title>隔牆有耳：<br>網民大罵　學生哥佔領星巴克 - 李八方</title></header><body><h1>隔牆有耳：<br>網民大罵　學生哥佔領星巴克 - 李八方</h1><p>八方閒時都會學吓中產財爺，去星巴克嘆吓咖啡、上網睇吓法國電影，不時見到身邊有唔少學生哥圍住自己溫功課，點估到呢個情況，惹來一陣爭議？</p><p>話說有市民喺facebook上載相片，話有班大學生日前喺朗豪坊星巴克分店一張枱討論功課，歷時個幾兩個鐘，其間卻零幫襯；就算有其他顧客喺旁邊等位、甚至有職員勸佢哋讓座，一於懶理，繼續無限期佔領。<br>有關行徑惹嚟網民大鬧，話free rider雖然唔犯法，但明顯唔顧及其他人感受。<br>星巴克發言人話，暫未光顧嘅市民若佔用座位，職員會提示佢哋啲位係客人優先使用，但強調從來唔會趕任何人走。</p></body></html>