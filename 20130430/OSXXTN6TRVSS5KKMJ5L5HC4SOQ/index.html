<html><header><meta charset="utf-8"><title>樂香園：全城熱炒研究報告 - 海迪</title></header><body><h1>樂香園：全城熱炒研究報告 - 海迪</h1><p>大市嚴重缺乏idea，最啱大行去搵啲turnround故仔，隨時呼風喚雨。皆因平時芬佬唔想浪費時間研究嘅股份，𠵱家都大把餘閒去收風，雖然錢就唔係有好多，但都總要搵啲嘢買吓嘅。<br>好似日前摩通call咗隻比亞迪電子（285），報告一出即日爆升廿幾個百仙，滙豐唱好中鐵建（1186），同樣是即日見效。至於股價長期低殘的思捷（330），昨日瑞銀出個意義等同conviction buy的key call，當中理據亦相當合理，思捷立即彈升5%。有多年來一提起思捷就會自動收起隻耳仔的芬佬朋友，昨日都主動向海迪問起呢隻嘢。你話幾緊要！<br>不過，有經紀朋友講，最有趣是昨日大摩出咗份講香港地產股報告，當中upgrade及downgrade了部份地產股，目標價只係郁咗少少，但唱淡的恒地（012）、嘉里（683）、信置（083）當日全跌，唱好的希慎（014）及合和（054）就齊升，真係夾埋都冇咁啱。<br>大市淡靜，大家都愛短炒report，但當中有堅有流，投資者上車炒一轉時，亦記緊要識落車。<br><br>海迪</p></body></html>