<html><header><meta charset="utf-8"><title>Amanda S.提壽仔黑面</title></header><body><h1>Amanda S.提壽仔黑面</h1><p>【銅鑼灣】Amanda S.早幾日下晝大約5點喺銅鑼灣利園現身，同行仲有三個女友人，佢哋互派卡片，又揸住文件傾偈，睇見Amanda個樣鬼咁認真，邊傾邊咬手指，睇嚟傾緊生意。之後Amanda單拖行商場大約20分鐘，唔知佢係咪想再開餅店，記者問佢係咪睇舖？佢話：「唔係，同人傾少少嘢。」<br>提到日前佢同日本前國腳中田英壽到九龍城食飯，Amanda即時黑面，問佢怕唔怕老公呷醋？佢呆望地下幾秒後話：「一直係好朋友，thank you。」隨即急步離開。<br>採訪、攝影：徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>