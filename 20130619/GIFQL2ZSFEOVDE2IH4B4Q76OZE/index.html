<html><header><meta charset="utf-8"><title>隔牆有耳：素顏演出　Tanya惡搞唱中環 - 李八方</title></header><body><h1>隔牆有耳：<br>素顏演出　Tanya惡搞唱中環 - 李八方</h1><p>啱啱完成七場《出得嚟環》talk show嘅陳淑莊（Tanya），主題曲嘅最新MV《相約中環》已經喺YouTube熱爆，如果大家想睇到Tanya以素顏粗獷腔嘅演出，一定要睇，皆因呢首歌最尾由Tanya衝入K房，嗌晒咪咁清唱「無論做東宮撈西宮，都要去咬住下一屆，仲要等多幾晚？」<br>呢首歌由「惡搞詞人」梁栢堅改編，內容寸爆狼英、保皇黨同西環，例如「可惜我 不智或僥倖 對餅糭天生敏感」。Tanya話，係導演叫佢用呢個嗌咪tone唱呢首歌，估唔到別有一番風味。<br>而《出得嚟環》七場騷扣除開支後，將全數捐畀勵志協進會。個騷遲啲仲考慮出DVD。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>