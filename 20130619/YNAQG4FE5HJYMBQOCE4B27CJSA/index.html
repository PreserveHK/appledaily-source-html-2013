<html><header><meta charset="utf-8"><title>RubberBand泥鯭：身在曹營心在漢　7.1維園見做維穩騷「如被姦」</title></header><body><h1>RubberBand泥鯭：身在曹營心在漢　7.1維園見<br>做維穩騷「如被姦」</h1><p>以賤價99元發售的「維穩騷」《香港巨蛋音樂節》遭全城鬧爆，疑受壓「被參演」的樂隊RubberBand成員在facebook表態，聲稱遭「強姦」，強調「身在曹營心在漢」、「七一維園見」。網民更發出公開信要求一眾韓星辭演。主辦機構演出業協會昨強辯舉行演唱會原來是要向港府「請願」，希望本港有大型演唱場地，遭巿民狠批滿口歪論。<br>記者：余燕儀　蔡朗清　鄭啟源</p><p>由香港樂隊Mr.、RubberBand、中韓組合EXO和f（x）、SJ-M成員Henry、韓國組合SHINee和韓國歌手BoA演出的《香港巨蛋音樂節》，7.1下午2至6時於前啟德機場跑道舉行，撞正7.1大遊行，加上特設港人優惠價99元，被質疑搶遊行客「維穩」；有網民發起杯葛及發出公開信，希望一眾韓星辭演。<br>RubberBand成員「泥鯭」在fb表態稱：「七一維園見！無論如何，一定會join ！」、「身在曹營心在漢！唯有曹營奏蜀樂！奏完再歸隊！戰友們見諒！」他不但將fb封面相片改為7.1遊行宣傳橫額呼籲歌迷上街，昨日下午更發表「被強姦論」留言：「I feel ashamed and upset for being raped.（我對被強姦感到羞恥和難受）」據了解，泥鯭早前已得悉要「被參演」，曾經與友人商討應否辭演，但是有意見提供倒不如在台上奪回「話語權」，屆時自說自話。</p><p>Mr.主音：唔鼓勵大家睇</p><p>樂隊主音「6號」昨接受本報訪問稱：「要對得住自己良心，今晚幾個隊友會開會睇吓有乜解決辦法……小弟以前有行7.1，呢刻有丁點無奈同唔開心，亦有啲自責，危機感唔強，如果知多啲細節，會考慮清楚。」至於會否辭演？他說：「諗緊最好辦法……面對呢件事身不由己，惟有盡最大努力。」<br>聲稱每年均參加7.1遊行的Mr.主音Alan昨表示：「自己每年去遊行睇有乜社會問題，唔同社區團體表達意願，唔止反政府反特首。呢個騷係音樂會，只係唱45分鐘……自己會好有心思揀唱乜歌，我唔鼓勵大家嚟睇，總之維園見。」他說昨閱報後已跟唱片公司表態：「同公司講係咪一定要上台或有冇權利唔唱？但公司已經接咗，好無奈！」</p><p>陳淑芬：演唱會是請願</p><p>主辦機構演出業協會主席陳淑芬接受商台「左右大局」訪問時指，原預計要四天時間才賣完的1.8萬張門票，昨午1時許已售罄，坦言製作成本逾千萬元，門票只售99元「要蝕好多」，主要靠贊助。她聲稱音樂節「同慶回歸完全扯唔上關係」，沒聯絡過「香港各界慶典委員會」。<br>陳淑芬還稱今次演唱會是一個「請願」，希望政府在市區撥出土地興建「香港巨蛋」，若政府今年仍未聽到訴求，每年7.1都會舉辦。<br>陳又辯稱，活動針對年輕人須在下午舉行，故與7.1遊行「撞正」；對RubberBand有成員坦言「身在曹營心在漢」，她說「冇聽過有artist有任何疑問或壓力。」<br>聽眾鬧爆陳淑芬的滿口歪理，其中從事演唱會工作20多年的黎先生稱，香港演唱會事業最輝煌時，亦從未有今次演唱會般有如此多大地產商同時贊助，「陳淑芬不如坦白話慶回歸，好過作啲咁嘅藉口出嚟，佢講嘅嘢根本係冇可能嘅事」。</p><p>歌迷洗版</p><p>Tai Ngai Lung：<br>當搖滾為政權所用，只餘下的形式便不再是搖滾，是墮落，七月一日的音樂會，是魔鬼收買靈魂的演出，覺醒吧，新一代的搖滾樂手。<br><br>Eddiemartin Tsang：<br>你們覺得錢比良心比民主都重要吧！失望！你們將可能在音樂頒獎禮的台上聽到不會是掌聲，而是全場噓聲。<br><br>Edmond Chui：<br>買你們的碟，聽你們的concert，是因為欣賞你們有guts，能真心說出香港人心底話。如果你們和Mr.同倫伯那些偽人一樣，蒙住雙眼去為政權粉飾太平，我還應不應該再買你們的碟？說好的睜開眼呢？<br><br>Helen Liu：<br>失望透極! 不要說「身在曹營心在漢」，大家是不會接受的，又唔見有人狙擊Mr.，大家是對你們有期望的，民意擺在眼前，當機立斷！<br><br>資料來源︰RubberBand facebook專頁</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>