<html><header><meta charset="utf-8"><title>至今無人搞顛覆　證倒戈無錯</title></header><body><h1>至今無人搞顛覆　證倒戈無錯</h1><p>若非唐英年在去年特首選舉論壇爆料，市民或永遠不會知道，梁振英對23條如此「上心」，曾提倡以防暴隊及催淚彈對付反23條示威者。到底香港是否有逼切為23條立法？03年倒戈的田北俊堅持當時決定無錯，因為十年後的香港，依舊沒有人搞顛覆。</p><p>唐英年提出有關指控後，梁振英曾澄清沒有提出相關言論，但坊間普遍相信梁振英「呃人」；田北俊及後更不點名透露，當年甚至有另一人提出是否要出動解放軍鎮壓示威者。<br>事隔十年，田北俊強調：「你話今日係咪好多人顛覆國家？我個答案同十年前差不多，都係『冇』；有啲後生仔都係對內地人來港買貴晒啲嘢或樓、同埋來港生仔不滿。」他續稱：「呢十年，嘩，如果不斷有人搞分裂、港獨，咁我哋評估梗係（個決定）唔掂、梗係周身蟻，事實上我都唔使答，𠵱家就好似當時判斷一樣，冇乜大事發生。」但他重申為23條立法是特區憲制責任，稱不反對政府做好廣泛諮詢重推。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>