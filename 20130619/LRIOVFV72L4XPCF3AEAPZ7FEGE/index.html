<html><header><meta charset="utf-8"><title>叠埋心水搵新男友碧兒笑晒拒認自虐</title></header><body><h1>叠埋心水搵新男友<br>碧兒笑晒拒認自虐</h1><p>廖碧兒（Bernice）昨日在銅鑼灣出席有線新節目記者會，這是她自舊愛陳豪（阿Mo）與陳茵媺（Aimee）結婚後首次在香港出席公開活動，她也做足準備，全程笑容滿面作答有關阿Mo的問題。<br><br>Bernice表示前日才從內地橫店回港，有指自從傳出陳豪結婚後，Bernice一直靠在橫店工作麻醉自己，又沒有胃口吃東西，有點自虐傾向，她說：「我有食嘢，可能係啲嘢唔啱口味同埋天氣太熱，氣溫38度都幾辛苦。」有指她在片場木無表情，常自言自語和抹淚，她對此也通通否認，她說：「我嗰時念緊對白，抹眼係因為有嘢入眼。」至於有傳她戴三色手繩催旺姻緣，昨日見她沒有戴上，提到催姻緣手繩，Bernice說：「嗰個係戲服嚟㗎。」</p><p>傳陳茵媺懷B女</p><p>會否因阿Mo結婚而影響心情？Bernice表示沒有，但當然希望朋友開心。提到阿Mo也為她送祝福，Bernice聞言後說：「多謝佢！」對於被揶揄與她分開的舊愛都有更好發展，Bernice謂沒有看過，大家開心才最重要，又坦言不覺得自己「走寶」：「大家喺唔同嘅地步，最緊要係搵到啱嘅人，我𠵱家開心工作，有信心搵到真命天子，留自己畀佢。」<br>舊愛覓得真命天女，Bernice坦言現在她會認識新朋友，但不會心急，擇偶條件不用有錢，但要喜歡小朋友及錫自己。她又表示自己沒有短訊祝福阿Mo，大家已沒有聯絡。若果阿Mo請她飯敍慶祝新婚，可會出席及有否羨慕舊愛雙喜臨門？她帶點愕然說：「呢啲問題唔使答，祝福已經夠，每個人有自己嘅路，有自己愛情目標。」另外，有指Aimee做婦產科檢查時已知道自己懷有B女。<br>採訪：文國駿<br>攝影：葉君海</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>