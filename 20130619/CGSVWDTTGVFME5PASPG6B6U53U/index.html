<html><header><meta charset="utf-8"><title>黃宏發稱無普選就佔中</title></header><body><h1>黃宏發稱無普選就佔中</h1><p>【佔領中環】建制派近來群起反對佔領中環運動，當中鄉議局日前就在各大報章刊登聲明，要求立即放棄佔中，以維護香港社會和諧。不過，身兼鄉議局當然執委、前立法局主席黃宏發昨不諱言：「我可能會去（佔領中環）。」他說，等普選來臨已經等得太久，「我要決定係唔係需要企出嚟一次。」</p><p>黃宏發昨兩度重申可能會參與佔中，但前提是運動搞得好，而且發展下去亦合乎他的想法。他說：「（普選）點解要拖咁耐？我要決定係唔係需要企出嚟一次，我係一個從來唔參加示威呀、遊行嘅人﹗」</p><p>認為已忍得太久</p><p>他憶述，過往只參加過一次遊行，正是十年前的2003年7.1遊行。「點解（參加7.1遊行）﹖因為2003年已經可以普選成個立法會，但仍然都胎死腹中，因為中央話唔准」。他自言，本身是一個很有耐性的人，很多人說普選遲到好過冇到，但他認為已忍得太久了，「係咪到咗一個重要嘅時間呢﹖要出嚟做一啲我平時唔做嘅嘢，犯唔犯法冇關係嘅」。<br>對於梁振英政府遲遲未展開政改諮詢，黃宏發認為政改問題關鍵在中央政府，而港府的責任是向中央講出港人的訴求，假使港府已反映了普選的訴求但中央不允，他認為特區政府領導層應該辭職：「如果我係香港地方政府，我會辭職。」<br>不過鄉議局反佔中立場相當明確，昨日的執委會更追認通過在報章刊登聲明，要求放棄佔中行動。黃宏發卻明言：「鄉議局立場唔重要，我有我立場。」鄉議局主席劉皇發重申鄉議局不希望有佔中，破壞社會和諧，又笑言黃的立場只反映其學者意見。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>