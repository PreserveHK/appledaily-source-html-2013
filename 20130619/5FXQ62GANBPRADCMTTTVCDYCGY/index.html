<html><header><meta charset="utf-8"><title>【埋身擊】「我撻定要賠雙佢又唔使，咁霸道？」雍澄軒買家　企硬成交向長實挑機</title></header><body><h1>【埋身擊】「我撻定要賠雙佢又唔使，咁霸道？」<br>雍澄軒買家　企硬成交向長實挑機</h1><p>【本報訊】長實旗下雍澄軒今天開始分階段進入最後交易限期，過去一個月，長實不斷軟硬兼施，欲擺平買家取消交易，但不少買家堅持不肯和解。昨日，有買家攜同本票到律師樓向長實「挑機」，聲言堅持交易，今日將再有兩名摩貨買家企硬成交，另有數名買家已報警準備告長實毁約。小巿民硬拼大財團，大戰將一觸即發。<br>記者：關震海　黃學潤</p><p>長實至今拒絕回應雍澄軒有多少單位已取消交易，但土地註冊處資料顯示，雍澄軒暫錄約216宗取消交易登記，佔全數360伙的六成。長實售樓部高層黃思聰其中一伙亦已取消，不過有小業主仍然企硬。<br>有雍澄軒摩貨買家批評長實「玩嘢」。的士司機李先生以344萬元購入雍澄軒11樓一個摩貨單位，已分三期共付68.8萬元定金，今午12點前是完成交易限期。他表明若非有合理賠償，包括賠償雙倍定金等，否則企硬成交，昨天已委託律師樓將按買賣合約今日如期成交，並放低兩張分別寫上100萬元及175.2萬元的本票。<br></p><p>長實律師拒收票</p><p>至於若然長實無法交樓，李稱將報警求助：「錢已經畀晒，但交唔到貨畀我，可以告佢行騙嗎？」代表李的律師，已多次去信代表長實的律師樓，表達會如期成交的訴求，及希望了解交收安排，惟對方一直沒有理會，相信是與買家玩心理戰，博部份欠實力的投資者無法抬錢成交，長實可反咬買家未能履行合約而殺定。<br>同樣撐到底的還有58歲中醫師香國成：「我撻定就要賠雙，佢（長實）撻定又唔使賠，長實係咪咁霸道啊？我要堅持交易，攞番個公道。」他昨晨特意攜242萬元的本票，直闖代表長實的胡關李羅律師行「挑機」，要求交易，律師樓一名主任推卻說：「你畀我，我哋都會退票！」香反問：「咁係咪毁約？」對方只回應：「你咪採取法律行動囉！」<br>兩人僵持20分鐘後，香國成委託另一間律師樓轉交本票予長實，但他已心中有數，對方不會接受交易，已準備對簿公堂。育有兩子的香國成，97年擁有10個物業，遇上金融風暴，經歷十年負資產，每天在醫館朝九晚十一工作，六年前才還清債。<br></p><p>長和申拆售酒店</p><p>2月18日他得悉雍澄軒拆賣單位消息，撲去搶貨，「5千幾蚊一呎咁抵，一個月又可收返一萬蚊租」，當日購入一個303萬元單位，支付60萬元首期。一個月前他將自己兩個物業加按套現300萬元，當中200多萬元準備作交易，豈料長實突然宣佈交易取消，令他大失預算： 「當初又話冇問題，𠵱家又唔交易。」他說就算不退休，也要孤注一擲跟長實拼過。<br>律師梁永鏗指出，根據《證券及期貨條例》第103及104條，列明任何集體投資計劃，須經證監會認可方可向公眾推廣，「長實同業主簽臨時合約，證監會已經可以告佢」。<br>另據立法會文件顯示，發展局指地政總署至今收到4宗有關分拆酒店轉讓申請，全為長和系旗下酒店，雍澄軒及紅磡海韻軒海景酒店已獲批，待批中的青衣華逸酒店及靑逸酒店。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>