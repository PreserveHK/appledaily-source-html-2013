<html><header><meta charset="utf-8"><title>職場慧眼：究竟值幾多 - 張慧敏</title></header><body><h1>職場慧眼：究竟值幾多 - 張慧敏</h1><p>「Hi Son姐，想請教你個問題，如果我現在去搵工，我只是國內大學學位（香港不認可的）。不做番自己會計本行，在現在的通脹下搵工唔知值幾多人工呢？有香港大學學位的，搵工唔知又值幾多人工呢？」<br>你關心的為甚麼只是搵幾多？你又不是貨物，為甚麼硬要為自己問價標價？你擁有的青春、未來潛能、前途一切可能，全部無可限量，你可知你是無價寶？關你讀的是甚麼大學甚麼事？即使未有讀過大學又如何？</p><p>推卸責任　唔知想點</p><p>你讀書成績肯定非常麻麻，又被成績及經濟資源所限，只能迫不得已「焗住」回國內升讀不怎麼入流，甚至不見經傳的所謂大學，對不對？你未畢業經已矮人一截，自覺比不上其他大學畢業生，你當初為甚麼選擇去讀？是家庭壓力不得不勉強讀，我會嘆息你是個可憐人。要是你根本不是有心向學，只是找藉口拖延出來社會搵工、或者不肯努力用功讀書，我就必須強烈譴責你！<br>你根本是在推卸責任！你想要的資料，只要你肯看招聘廣告，實實在在打出來嘗試找工作，怎可能全無所知？要不然上勞工處網站查查，可知大概。<br>你又不是不知道你的學歷不被承認，你要做會計一樣要由低做起一步一級考上去，我想問你報咗名未？要做其他行業即使清潔洗碗都有萬幾蚊，你究竟想要知的是甚麼資料？你究竟是否真心想要搵工做？你究竟還要拖延到幾時先肯面對現實？你究竟知不知道你在浪費生命時間？你以為問個問題就可以心安理得欺騙自己經已很積極？<br>不如我來答你究竟識得做些甚麼？你又究竟應該值幾多？過去誰為你交學費？現在誰在為你的起居飲食埋單？未來你該如何維生？你究竟想點？<br><br>張慧敏<br> http://www.facebook.com/HKcareerdoctor </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>