<html><header><meta charset="utf-8"><title>帶貓咪睇醫生　陳豪貼身護茵媺</title></header><body><h1>帶貓咪睇醫生　陳豪貼身護茵媺</h1><p>【銅鑼灣】將在聖誕前後生B的陳茵媺（Aimee），雖快為人母，但依然對家中的貓咪十分照顧，日前下午五時，腹大便便的Aimee由老公陳豪做柴可夫，護送她帶病的貓咪到銅鑼灣愛護動物協會睇獸醫。雖然Aimee的肚子籮咁大，但行動敏捷，全程做跟得先生的陳豪，步步緊貼，有時還忍不住在Aimee身旁扶住，處處顯關心。<br>戴口罩的Aimee，未因大肚而假手於人，親帶貓咪睇醫生，在愛護動物協會期間，趁空檔逛小店，幫貓咪買糧食，買完貓糧，Aimee走到靜坐一角的陳豪身邊，齊齊等藥，其間陳豪不時忍不住親吻Aimee，不過等藥等足半小時，始終大肚婆容易感到攰，只見Aimee將頭放在陳豪膊頭上稍事休息，場面甜蜜溫馨。</p><p>甜蜜晒恩愛
</p><p>約半小時後，Aimee為貓咪取過藥，準備打道回府，此時協會內的職員、醫護人員得知道陳豪在協會內，有護士超興奮地通知其他同事：「快啲上嚟睇陳豪呀！」之後又捉住陳豪、Aimee影合照，二人都笑容滿臉，表現親切。<br></p><p>約六時，陳豪護住Aimee離開，駕車直駛返調景嶺都會噔舊居，當泊好車時，Aimee心急不想讓貓咪捱餓，先餵貓咪食少許乾糧才上樓，其時陳豪即化身阿四，兩手拿着幾個大袋，只需Aimee輕鬆孭着自己的布袋，認真細心！<br>採訪、攝影：畢紹基、吳耀輝</p><p><br>足本收睇《亂噏24》x楊千嬅；影帝張家輝接力上陣！<br>周一至周五《亂噏24》約定你： http://bit.ly/appletalk24 </p></body></html>