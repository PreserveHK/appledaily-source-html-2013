<html><header><meta charset="utf-8"><title>無錢莫叫雞 - 李碧華</title></header><body><h1>無錢莫叫雞 - 李碧華</h1><p>有很多賤格的嫖客，光顧一樓一，享受口交及性服務後，又想添食。添食當然要加肉金，明買明賣公平交易。竟然有人佔便宜又不肯加錢，鳳姐奚落一句：「冇錢就唔好叫雞！」<br>他「受傷」了，極度不滿，盛怒之下釀成謀殺案，終身遺憾。<br>鳳姐也是人，付出勞動自食其力，又沒有欺客。她說得很對，上門得付費，冇錢就唔好叫雞，理直氣壯。是有些人自卑心作祟，辣手摧花，枉殺一命。叫雞並非必須，屬奢侈行為，有錢去尋歡，冇錢食自己。一個人窮心未盡色心又起還犯法，是雙重罪過。大家不會同情。<br>冇錢就唔好叫雞，正如冇咁大個頭就唔好戴咁大頂帽，背後有深沈的人生道理。<br>冇胸就唔好享用離罩bra。冇承擔力就唔好學人做leader。冇影視仝人認可的奴才議員就唔好口口聲聲提「業界」，否則大家會誤會那是「萬般帶不走，惟有業隨身」的「業」界。<br>還有，冇立場就唔好日日發言。冇道德公義就唔好扮棄權。民情指數二十年來最差，「一男子」冇民望逆民意就唔好夾硬呃個特首位。冇pat pat就根本唔好坐。力衰休負重，鵪鶉勿欺人。</p></body></html>