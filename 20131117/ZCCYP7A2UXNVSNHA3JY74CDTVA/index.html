<html><header><meta charset="utf-8"><title>關仁隱事：「千杯」夜蒲　借醉唔畀錢 - 關仁</title></header><body><h1>關仁隱事：「千杯」夜蒲　借醉唔畀錢 - 關仁</h1><p>娛圈「任性媽媽」成日掛住玩同使錢，形象越搞越差，事業家庭都亂糟糟，其實任性媽媽屋企人都同一種性格，認真可悲。<br>大家都知任性媽媽成日揼水畀屋企人，搞到佢哋個個都係大食懶，唔長進，任性媽媽細佬「千杯」都係咁，成日話自己做生意，但又唔見佢撈得好掂，千杯表面好似好飲得，不過千杯每次玩都爛醉，仲會借醉爛粗鬧人，又扮醉唔畀錢，朋友𠵱家都唔敢約佢夜蒲，最怕佢唔節制，醉起上嚟又發酒癲，仲要唔肯埋單畀錢，千杯喺朋友圈已入咗黑名單。<br>撰文：關仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>