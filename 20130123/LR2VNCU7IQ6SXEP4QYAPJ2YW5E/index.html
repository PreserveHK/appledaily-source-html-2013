<html><header><meta charset="utf-8"><title>女租霸：對得住天地良心</title></header><body><h1>女租霸：對得住天地良心</h1><p>【解釋牽強】<br>記者追訪女租霸陳女士時，她說「我對得住天地良心，我唔係啲咁嘅人（指租霸）」。<br>上周記者在早上8時許，在其家門外見到陳湊兩個女兒上學。她否認將翠麗花園單位劏房及分租，反指業主擅闖單位，找裝修師傅將屋內物品清走，「你唔好畀個業主搞搞震，佢好過份！」<br>她聲稱「同老公有分歧，暫時同朋友夾租嗰邊單位（翠麗花園）」。但分租客桃婆婆表示，無見過陳在內居住。<br>陳否認劏房分租，說「只不過係間多一間房畀朋友住」。但當她得知記者早聯絡過分租客桃婆婆等人，並看過她簽名的分租單據後，便支吾以對，「我……唔想答你，嗰啲唔係我嘅簽名！」急步離開，並以膠袋阻擋鏡頭。</p><p>向分租客借萬元</p><p>另一個陳租的新康街唐樓單位，分租客黃先生劈頭便說：「陳ＸＸ嘛，我都搵緊佢！」他兩年前看街招認識陳，並以6,000元向她租用該單位。「我一直有交租畀陳ＸＸ，佢就冇交租畀大業主，欠人哋兩萬四蚊租！」更指她事前向他借了近萬元後人間蒸發，其後他收到業主的收樓迫遷通知。<br>《蘋果》記者</p></body></html>