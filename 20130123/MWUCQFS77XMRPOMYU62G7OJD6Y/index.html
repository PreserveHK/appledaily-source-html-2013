<html><header><meta charset="utf-8"><title>阿佘幫香香上位</title></header><body><h1>阿佘幫香香上位</h1><p>【澳門直擊】無綫近日被指人少要搵歌星拍劇，已離巢專心搵人仔的佘詩曼昨日在澳門出席活動時，力撐此舉有新鮮感，並對無綫新晉花旦岑麗香照顧有加，大讚香香可塑性高，盡顯師姐風範。昨日同場有舊愛鄭嘉穎的前緋聞女友徐靖雯，但跟阿佘未有機會交流。<br>佘詩曼和岑麗香昨日到澳門為化妝品牌專門店剪綵，同場嘉賓還有鄭嘉穎前緋聞女友徐靖雯、楊愛瑾等，阿佘出現時引起一陣哄動，要警察到場維持秩序。</p><p>冇諗加簽新約</p><p>阿佘被指最受歡迎，她笑說：「唔係，我都聽到有人叫香香，第一次同香香合作好開心，佢搞到我後生咗。」看過香香在《巴不得媽媽…》的演出，阿佘大讚香香有可塑性，是否她離開無綫才讓人有機會上位？阿佘笑說：「唔關事，大把人都可以上位。」阿佘對香香照顧有加，但跟同場的鄭嘉穎前緋聞女友徐靖雯則未有碰頭，沒交流機會。<br>問到有傳無綫以黃子華拍劇利誘阿佘加簽合約，阿佘說：「我同無綫仲有約，係都拍完先傾。」她坦言跟子華合作開心又有好收視，但會否再合作要看天時地利人和，她今年一定拍一套無綫劇集。</p><p>唔認同林保怡</p><p>對於林保怡寸無綫冇人要找王菀之拍劇，阿佘並不認同：「王菀之做得好自然、好cute，歌星拍劇都唔係今日嘅事，容祖兒、鄭伊健都拍過，好有新鮮感、有火花。」有傳英皇找她拍電影，阿佘謂只是初步接觸。<br>此外，有份拍無綫劇《神槍狙擊2013》的楊愛瑾透露睇劇本有強姦戲，但未知詳情，會否叫監製加戲搶鏡，她說：「唔會，睇監製覺得適唔適合，我唔會要求。」怕有錢男友不喜歡？她謂會專心工作，又謂不信鄧麗欣與方力申感情出問題。<br>採訪：何慧斯  <br>攝影：林德雄</p></body></html>