<html><header><meta charset="utf-8"><title>紀文鳳為挺梁插傳媒</title></header><body><h1>紀文鳳為挺梁插傳媒</h1><p>【本報訊】特首梁振英年宵行花市遇示威者狼狽離場，曾任梁振英競選辦副主任的紀文鳳昨出席新書發佈會時，把責任推卸予記者和示威者，「你諗吓佢去花市，唔通知記者冇事，通知記者嗰日就有人瞓喺地，但社會冇人去鬧嗰啲搞亂社會嘅人。」</p><p>紀文鳳更加指社會有病，批評記者毫不關注世通假期事件，「全香港冇人去鬧嗰間旅行社，記者唔出嚟鬧喎。」<br>紀文鳳昨出席《二十四橋明月夜》新書發佈會，介紹在內地如何建橋協助學童渡河。她指任何人做特首也會遇到很多問題，不點名批評有人破壞社會秩序，一面倒地針對梁振英，「冇人去鬧搞亂社會嘅人，淨係一面倒針對你針對你，我覺得香港社會有病。」她又指記者沒有批評世通假期：「（遊客）瞓喺車入面，我覺得好過份，但你哋冇人講喎，冇人寫嘅？少啊！」</p><p>拒回應梁有否助任政協</p><p>她續稱擔任政協後，希望中港矛盾減低，促進兩地共融，決定於五年後退休。<br>她拒絕回應獲委任政協是否靠梁振英在背後出力，「乖乖哋啦，跟我去起橋我一路答你（問題）。」記者再追問時，隨行人員幫忙擋駕，向記者說：「請你食粒糖。」</p></body></html>