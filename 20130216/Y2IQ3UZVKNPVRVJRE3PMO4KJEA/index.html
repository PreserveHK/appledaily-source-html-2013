<html><header><meta charset="utf-8"><title>普選不能靠CY　李鵬飛：會參與佔領中環</title></header><body><h1>普選不能靠CY　<br>李鵬飛：會參與佔領中環</h1><p>【本報訊】香港人爭取雙普選，快要走到一萬人長期佔領中環的十字路口。縱橫政壇逾30年的李鵬飛直言，靠梁振英落實真普選的希望「凍過雪水」 。</p><p>73歲的飛哥說，佔領運動明年若能成事，他或已不再是時事論評員，「到時我會毫不猶豫（參與）」。<br>「佔領中環都唔係第一次啦！」從過渡期到回歸16年，李鵬飛親歷兩次香港人佔領中環的浩瀚場面。「23條時，人頭湧湧佔領中環，令田北俊轉軚，呢啲就係人民嘅力量，自由黨當時係建制中既建制！對上一次，係六四，當時我做立法局首席議員，同港督報告，嚇死我，唔單止佔領中環，係一百萬人喺條街度坐。」</p><p>須先團結全體泛民</p><p>李鵬飛直斥梁振英不敢推動政改，「如果唔係，施政報告唔會只用百多字交代。2017、2020普選，我覺得仲凍過雪水！」<br>形勢不妙，他認為，港大法律系副教授戴耀廷提出的佔領中環行動，「絕對值得考慮」。但首個難題是如何團結全體泛民，「五區公投，民主黨冇份，但已成過去，如果能夠拋棄前嫌，甚至喺競選時嘅恩怨，先有成功機會。如果失敗，係因為泛民自己中間唔團結，反而同梁振英冇關！」<br>他相信，運動一旦成形，香港市民會一呼百應。「一個反國民教育都有12萬人，爭取民主，我覺得會更加多人。」談及普選方案，李鵬飛認為特首選舉可設提名委員會，但要低門檻，不能令人難以入閘；立法會的功能組別議員，最多保留到2016年。若明年真的能發動佔領中環運動，李鵬飛會否參與？「我多數，（到時）可能唔係評論員，自己都73歲。唔會猶豫！」</p></body></html>