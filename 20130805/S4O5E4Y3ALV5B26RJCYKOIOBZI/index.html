<html><header><meta charset="utf-8"><title>關德興嫡孫闖美娛圈</title></header><body><h1>關德興嫡孫闖美娛圈</h1><p>擅演黃飛鴻的已故演員關德興，其嫡孫關照洋原來只有13歲，前晚他與父親關漢泉和母親丁丁在北角舉行答謝晚宴，關照洋年紀輕輕已經常行善，因此獲美國頒授博士學位，果然威水。關照洋即場耍功夫及翻觔斗，贏得現場不少掌聲。</p><p>92歲發媽愛游水
</p><p>關照洋透露之前在美國已簽約模特兒公司約一年，公司有安排他拍廣告及在電視演出，他又為夏威夷拍攝關心老人的政府宣傳片，但工作如此忙碌，會否擔心影響學業？他說：「冇㗎，如果我唔夠分，學校都唔畀我去做。」<br>周潤發胞姊周聰玲及媽咪亦有出席晚宴，同場還有黃夏蕙及雪梨等，已92歲的發媽精神相當好，問到養生之道，她說：「朝朝去游水，工人凌晨3點幾煮飯畀我，食完就坐頭車去波斯富街，再行去南華會游水。」發哥有否陪她游水？發媽笑言：「初初都有，佢帶我去同教我。老人家要努力，唔係就癱。」</p><p>問發媽有否打麻雀？她笑言：「好少，同年紀嗰啲都去天堂，後生又唔夠佢嚟，眼慢輸晒。」除了游水，發媽更會在家踩健身單車，她透露單車約三萬多元，是發哥送給她，那麼發哥有沒有買樓孝敬她？發媽說：「有得住有得食已經好好，知足者貧亦樂。」<br>採訪：黃曉妍<br>攝影：黃文偉</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>