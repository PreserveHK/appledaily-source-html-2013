<html><header><meta charset="utf-8"><title>李若彤扮學生重口味</title></header><body><h1>李若彤扮學生重口味</h1><p>李若彤、李麗珍（珍妹）、葉蘊儀及張慧儀昨日玩重口味，在無綫電視城以學生妹造型拍攝新劇《M Club》，劇情講述她們化濃妝、穿校服拍廣告，珍妹更在面珠加料，搽了濃厚桃紅胭脂，葉蘊儀戴上假髮後面更圓，有點似朱咪咪。</p><p>李若彤與珍妹被傳爭戲鬧不和，但二人表示夾了口供，李若彤說：「開工後已講過唔會理是非，有嘢又點會同珍妹有商有量，好彩大家都攞出嚟講，唔係就中計！」珍妹則說：「從來唔爭排名同靚，劇本亦寫好晒，好難爭，最好係班後生做好啲。」之後傳媒要求她們合照，李若彤即笑笑口拉着珍妹說：「嚟啦，佢哋好煩呀！」此外，珍妹透露女兒月底會去外國留學：「好唔捨得，加埋要去七年，做單親媽咪真係辛苦！」<br>採訪：卓寶花<br>攝影：陳慧安</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>