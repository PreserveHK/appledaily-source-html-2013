<html><header><meta charset="utf-8"><title>駕駛傷人監四年　刑滿出獄患腸癌玻叔求藥費重過新生</title></header><body><h1>駕駛傷人監四年　刑滿出獄患腸癌<br>玻叔求藥費重過新生</h1><p>【蘋果暖流】<br>浪子回頭金不換！61歲的玻叔於內地曾因駕駛傷人被判監四年，鐵窗生涯令他百般滋味在心頭。以為走過幽谷，出獄後卻確診罹患第三期腸癌，一次又一次的挑戰令他反省和振作，惟漫長的抗癌之路才正式開始，「想醫好個病，想重新做人」。<br>記者：陳潔儀</p><p>原任中港私家車司機的玻叔，2007年的一次失誤，改寫了他的人生軌迹。「好清楚記得係07年尾，嗰日要5點幾起身接個客，唔夠瞓，喺路上我知道撞到嘢，我落車睇過只係見到鐵欄爛咗，乜嘢人都冇，但過咗十幾日就有公安嚟搵我話我撞倒人。」他憶述道，惟孰是孰非已無從稽考。<br>其後玻叔被內地司法機構判處入獄，服刑期間，他思前想後，為自己前半生做過的錯事深感後悔，特別是對妻子及兒女。「好後悔！係咁問自己點解唔瞓夠先揸車。自己以前爛玩，都有掛住佢哋（妻兒），但自己做得唔啱，都唔想再搵佢哋啦。」他無奈地說。「喺嗰度（監獄）有兩、三粒牛丸叫好餸，每個月畀多600蚊『人仔』生活就好過啲，我戶口其實仲有少少錢，但都冇畀，當係懲罰自己。」</p><p>拒絕外科手術</p><p>2011年，玻叔刑滿出獄回港，未嚐重獲自由的歡喜，就傳來噩耗，「覺得大便時好唔妥，成日有血，點知真係有事，開頭醫生成日話係痔瘡，睇咗幾次先證實係腸癌，以前『搵食』逼住食無定時，菜同生果都好少食，可能因為咁搞成咁」。一無所有的他幸有朋友及社工的支持，開始接受及面對，惟無奈卻陷入有藥冇錢醫的窘境。<br>為玻叔提供治療的伊利沙伯醫院指病人曾接受前置化療及放射治療，並安排他於上月進行外科手術，惟病人拒絕。「做咗手術之後，要一世拎住個便袋出街，點樣面對人？我真係接受唔到。」他坦言。<br>玻叔現嘗試中醫抗癌治療，「希望睇吓中醫，試吓另一啲方法睇吓有冇幫助」，惟每月領取微薄綜援金的他，根本無力負擔藥費。蘋果日報慈善基金將從「醫療專戶」撥款約1.6萬元協助玻叔本月的中醫藥費，盼善心人能捐助他繼續接受療程，讓玻叔重過新生，積極做人！<br>「玻叔」捐款編號：C3469<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3469">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3469">捐款記錄</a></div></p></body></html>