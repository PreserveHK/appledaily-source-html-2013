<html><header><meta charset="utf-8"><title>13號歐陽巧瑩邀吻胸「係我個人喜好」</title></header><body><h1>13號歐陽巧瑩邀吻胸<br>「係我個人喜好」</h1><p>【第41屆港姐競選之見招拆招】二十位香港小姐候選佳麗昨完成外景後首度於荃灣廣場出席公開活動，由於準決賽及決賽將於本月25日及下月1日舉行，甚少曝光的佳麗只靠爆料負面新聞引人注意，不知是福是禍。<br>是非最多的13號「黑色乳牛」歐陽巧瑩，整容、摸胸照流出等新聞經常見報，最近又被爆在Instagram中以港式英語問友人「do u want kiss my ball？」大膽又豪放，昨問到疑似被摸胸照流出，歐陽巧瑩說：「相中一男一女我唔識，唔明點解話嗰個係我，我都想問邊度似，好耐之前聽屋企人講過有張咁嘅相，好明顯唔係我，我睇到都好無奈。」有否留過「kiss my ball？」的留言？她竟扮失憶說：「太耐我真係唔記得喇！Sorry！如果真係我要睇番先！」</p><p>記者即時讓她看留言，歐陽巧瑩如夢初醒說：「我應該係講笑，無端端我唔會挑逗人，有時朋友間講笑，呢啲溝通方法係我個人喜好。」那是不是常說話露骨、個性開放？她更答非所問：「唔係，我性格爽朗，因為我成日曬太陽游水，着泳衣我都唔覺得係乜嘢！」不過昨日再有讀者爆料，歐陽巧瑩另一個名字的facebook帳戶曾寫過志向做少奶奶，而profile照更疑似半裸。</p><p>1號張敬仁認同性追求
</p><p>至於1號張敬仁被爆搞雙性戀，但她昨否認曾與同性拍拖，只承認中學讀女校有人追：「我有同男仔拍拖，嗰時同個女仔講我有男朋友。」而司儀王祖藍在台上爆料指有佳麗食完飯冇清潔口腔，牙縫有菜，害得不少佳麗即用脷撩牙！事後祖藍不肯透露是哪位佳麗，而12號梁家欣則被發現牙縫有漬。<br>採訪：楊潔雯<br>攝影：陳順禎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>