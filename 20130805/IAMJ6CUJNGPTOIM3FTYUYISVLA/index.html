<html><header><meta charset="utf-8"><title>一周兩件：冠軍殘爆勢大炒 - 錢雋</title></header><body><h1>一周兩件：冠軍殘爆勢大炒 - 錢雋</h1><p>冠軍（092）上周三成交1,200萬股，聞到有味，炒落後科技股，買冠軍。冠軍最新每股NAV約1.2元，現價（0.112元）大幅折讓90%。亦即係話，集團現價，得NAV 嘅一折。同冠軍差唔多同期嘅科技股方正（418），喺呢期騰訊（700）lead住升嘅科網升勢下，股價四個月幾乎翻咗一番，折讓收窄到得番25%，冠軍殘到爆。再講，冠軍喺祖國每年生意額，上及25億銀，唔嘢少。而呢期阿爺催谷兼表態支持祖國電子消費及軟件產業，而冠軍食到新一輪國策帶嚟嘅科技熱商機。Before that，呢轉當炒大落後，冠軍PB係咁意收窄到0.2倍，見0.24元，係講緊翻一番，折讓仍然大到冇譜。</p><p>渝港博升20%</p><p>渝港（613）喺三年低位浮沉，又係咁啱對上星期，成交先嚟料，現價5.2仙較NAV大幅折讓80%。而集團透過渝太地產（075）揸住中環世紀廣場及尖咀彩星中心，超靚磚頭，NAV絕對夠秤。呢期所見，主板仙股及創業板股仔炒到不亦樂乎，要炒，都揀件有質地去炒。一於買渝港，短打博升20%到6.3仙，折讓仍高達76%。<br><br>錢雋</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>