<html><header><meta charset="utf-8"><title>車仔加碼4.7億斟朗尼</title></header><body><h1>車仔加碼4.7億斟朗尼</h1><p>【綜合英國外電】新一季英超尚餘兩星期便開鑼，列強擴軍踏入最後直路；獲摩連奴回歸的車路士，對曼聯前鋒朗尼鍥而不捨，準備開出4,000萬鎊（約4.7億港元）轉會費，誓要將他帶到史丹福橋。<br>曼聯早前已否決車仔的3,000萬鎊開價，但摩連奴似乎「非朗尼不要」，據《每日郵報》報道，車仔已加碼1,000萬鎊，正等待曼聯回覆。因傷錯過亞洲之旅的朗尼，已經復操及上陣，上周六的閉門友賽中，更為曼聯上陣45分鐘；周二作客AIK蘇納的友賽，料是這位27歲前鋒今夏首度為曼聯正式上陣。據報，周五友賽西維爾的里奧費迪南紀念賽前夕，朗尼會再向曼聯提出離隊要求。</p><p>曼聯轉軚搵小豬</p><p>當然曼聯也有兩手準備，擴軍目標為中場。紅魔多次出價求購巴塞隆拿中場法比加斯，但仍然被拒絕，領隊莫耶斯勢轉移視線，向其他中場埋手；包括拜仁慕尼黑中場「小豬」舒韋恩史迪加、皇家馬德里中場莫迪歷和愛華頓中場費蘭尼等，收購價在2,000至3,000萬鎊之間，當中拜仁中場人滿之患，或願意放售小豬套現。</p><p>五六年拍一部戲？講到嬲嬲哋，肥佬黎教王家衛拍戲！<br>想睇今周足本《亂噏24》？蘋果網站動Live預埋你。<br> http://bit.ly/appletalk24  </p></body></html>