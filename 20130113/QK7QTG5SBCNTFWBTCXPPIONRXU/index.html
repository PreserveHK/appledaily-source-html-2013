<html><header><meta charset="utf-8"><title>宮雪花試食狼吞曲奇</title></header><body><h1>宮雪花試食狼吞曲奇</h1><p>【灣仔】花姨宮雪花最近幫亞視洗腦培訓班做導師，難得有機會見記者，梗係着件低胸裙晒身材。但實情花姨已屆67歲高齡，平時出街化淡妝、唔浮誇，都係普通阿嬸一個，行街齋睇唔買，算得好盡。<br></p><p>混吉一輪冇幫襯</p><p>大前日下午5點幾，花姨一個人去咗灣仔遊蕩，全身黑衫，髮夾好似就快跌咁，完全不修邊幅。花姨行咗入一間廉價出口店揀衫，左睇右睇兼逐件放上身併，但始終揀唔落手。<br></p><p>之後花姨去咗一間賣雀舖頭望雀，望吓望吓，又開始揀雀籠，拎吓睇吓，又同老闆講吓，最後都係冇收穫，行咗咁耐，花姨可能見肚餓，就直衝入一間餅店左睇右睇，見到有曲奇餅可以試食，佢行埋去，一邊食一邊同售貨員吹水，唔知係咪花姨太肚餓，係咁食唔停，含到成口餅碎。見售貨員招呼其他客，佢索性自己打開個餅盒拎曲奇嚟食，唔知真係以為佢餓鬼投胎，結果唔使講喇！花姨就梗係乜都冇買，食飽就走。<br>採訪、攝影：陳辰</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>