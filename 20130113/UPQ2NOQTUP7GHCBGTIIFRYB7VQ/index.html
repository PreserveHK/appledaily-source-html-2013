<html><header><meta charset="utf-8"><title>食得太補<br>子淇驚囡囡早熟</title></header><body><h1>食得太補<br>子淇驚囡囡早熟</h1><p>千億新抱徐子淇昨日帶病到馬鞍山為紅封包比賽擔任評判，胡應湘夫人及歌手王梓軒亦出席。育有三子女的子淇現場甚受小朋友歡迎，大合照時王梓軒站在中間，反而子淇站在旁邊，大會司儀遂主動叫王梓軒讓中間位置給子淇企。<br></p><p>一次食三條海参</p><p>子淇一見到記者即自爆說：「噚晚消夜食焗豬扒飯出事，搞到腸胃炎，今日睇完醫生打針至過嚟，每晚同老公都會食豬扒飯或通粉先瞓，個女有時都會食，我個女好識補，鍾意飲湯、食鵝掌同海参，試過一次過食三條海参，不過就冇畀仔女食燕窩，怕有太多激素。」可會擔心女兒太補？子淇說：「我唔想個女咁細個有肥嘅感覺，我自己都鍾意食零食，會收埋喺個櫃度，個大女自己拎嚟食，一包薯片可以接受，細佬見到都會跟，有時都會用薯片引誘佢哋做功課。」子淇說大女已５歲，她說：「大女開始生恒齒，自己都有啲擔心佢太早熟，我以前７歲先至生，佢５歲已經着７歲嘅衫。」<br>採訪：梁錦雯　<br>攝影：仇志德</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>