<html><header><meta charset="utf-8"><title>蘋果政策：邊度買邊度維修</title></header><body><h1>蘋果政策：邊度買邊度維修</h1><p>【特稿】<br>iPhone 5陸續在各地發售，16GB內地賣5,288人民幣（折合約6,568港元），本港蘋果官方價賣5,588港元，較內地便宜1,000港元，吸引不少貪平內地客人來港買機。不過，經營手機買賣的吳先生表示，蘋果政策是「邊度買，邊度嘅蘋果店維修」，保養包括電池、隨附耳機和附件，如非人為損壞，由出售地的蘋果負責維修和更換附件，「內地客喺香港買AppleCare，都冇得返內地用」。<br>吳先生續指，上月內地發售行貨，對香港iPhone 5的需求減少，拖累炒價大跌，「舊年9月香港開售初期，用家想飲頭啖湯，一度令炒價比公價高3,000蚊，熱潮減退後，𠵱家收16GB黑色5,240蚊，白色5,400蚊，賣出去就一律5,588，同公價一樣，轉手只係賺200至300蚊」。　<br>《蘋果》記者</p></body></html>