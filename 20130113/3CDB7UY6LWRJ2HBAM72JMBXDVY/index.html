<html><header><meta charset="utf-8"><title>豐澤屈陸客買iPhone要畀多$300</title></header><body><h1>豐澤屈陸客買iPhone要畀多$300</h1><p>【記者林賽香報道】擁有優質旅遊服務認證的豐澤電器，屈購iPhone 5內地遊客多付300元買蘋果保養（AppleCare）才賣機。蘋果政策是「邊度買機邊度修機」，該保養「返到大陸都無用」，遭遊客投訴，令香港購物天堂形象受損。豐澤稱非公司政策，已將涉事員工停職。</p><p>豐澤屈客綑綁式消費有前科，之前要求購買iPhone 4S客人，須買其他產品滿3,000元才放機。iPhone 5雖不及以往般受港人熱捧，但內地人仍爭崩頭，是次被屈對象為內地遊客。有《蘋果》讀者的內地朋友到尖沙嘴豐澤購買iPhone 5 ，發現收費較標價高，「職員要內地客畀多幾百蚊買一份保險，香港人就唔使」。</p><p>辯稱只負責收錢</p><p>記者到電器連鎖店林立的旺角西洋菜街放蛇，有兩間豐澤分店均有屈遊客問題。記者與一名操普通話友人分開入店，櫃台列明16GB iPhone 5賣5,588元、32GB賣6,388元、64GB賣7,188元，包括首年免費保養。職員一見操普通話客人，便稱必須加300元多買一年蘋果保養；操廣東話的記者問價則沒此要求。<br>友人表明不欲多購一年保養，職員便說：「上個月開始規定，一定要買。因為你在香港買，不能到大陸保養，香港要為你們保養，就要加錢。不買保養的話，就沒有貨賣給你。」</p><p>涉事員工已停職</p><p>記者及後偕友人入店對質，直斥店員歧視內地人，對方即否認逼買保養，還辯稱：「我哋有聖誕優惠買保養，但唔係強制要買。保養係蘋果做，我哋負責收錢咋。」本報到百老匯和衛訊則無此規定。<br>蘋果直至截稿時未有回應，記者致電客戶熱線，職員表示沒有要求經銷商綑綁式出售iPhone，若直接向蘋果購買第二年保養，費用為520元，兼送兩年技術支援，但旅客必須攜機返港維修。<br>豐澤否認公司有政策要求內地人綑綁式買保養，又謂事件只涉及個別員工，已停職調查，如證實違規會作處分。<br>旅遊發展局則表示，曾收過一宗相類似投訴，調查後未發現違規。該局會根據個案性質和重犯次數，警告商戶，甚至取消其認證資格，會向豐澤了解事件。<br>在先達廣場經營手機買賣的吳先生表示，蘋果要求經銷商以公價出售iPhone，商戶利潤只得數百元，「經銷商仲要再分佣畀售貨員，惟有諗辦法賺多啲」。他表示，以往iPhone炒熱，豐澤曾規定客人買其他產品才准出機，「𠵱家需求細咗，如果仲咁狼會趕客」。</p></body></html>