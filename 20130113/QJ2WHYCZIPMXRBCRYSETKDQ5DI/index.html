<html><header><meta charset="utf-8"><title>裙下之臣</title></header><body><h1>裙下之臣</h1><p>英國超模姬蒂摩絲（Kate Moss）雖然成38歲，但依然保持得好弗，冇計啦，天生有副咁靚嘅身形，唔做model絕對嘥晒。最近姬蒂幫Versace拍咗輯春夏新裝廣告相，佢着到成個亞馬遜女神咁款，盡露母儀天下美態，令裙底班大隻男模有如奴隸咁臣服於佢。無論姬蒂着橙色、藍色定黑色衫，身邊有幾多個陪襯，佢都充份流露出唯我獨尊嘅感覺，性感得嚟唔俗套，難怪佢喺呢行多年嚟都屹立不倒，同女神冇分別，直頭可以用《食神》名句「佢高傲，但宅心仁厚；佢低調，但受萬人景仰」嚟形容。</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>