<html><header><meta charset="utf-8"><title>城中美人出動賀周汶錡</title></header><body><h1>城中美人出動賀周汶錡</h1><p>現年38歲的周汶錡（Kathy）去年9月與35歲法籍男友Julien Lepeu在法國香水古城格拉斯（Grasse）舉行童話式婚禮，結束六年愛情長跑。昨晚一對新人在中環中國會包場，筵開11席宴請親友。9時後再搞私人派對，與300位賓客狂歡。Kathy發帖時已寫明賓客可穿上晚裝或作20年代打扮，婚宴也像舊愛杜德偉一樣玩懷舊風。關之琳、黎姿、劉嘉玲、周慧敏、琦琦和歐陽妙芝等盛裝打扮，畀面到賀。其中以關之琳和劉嘉玲最為搶鏡。</p><p>努力造人生蛇B</p><p>Kathy與Julien在晚宴前下樓接受傳媒訪問，他們連咀兩次，問是否有再嫁的感覺？Kathy笑說：「今晚會有拋花球，我喺法國嘅婚禮，公公同婆婆冇去，我想着番婚紗畀佢哋睇，老公都會斟茶。」</p><p>不少親友都追問Kathy是否生蛇B，她說：「乜都有機會，我哋鍾意小朋友，會加油努力。」對於關之琳和劉嘉玲悉心打扮大為搶鏡，Kathy並不介意：「開心就得，乜都要靚。」城中多位美人到賀，劉嘉玲說：「祝佢哋白頭到老，生BB就自己決定，我向來都鍾意買20年代飾物，呢次正好拎出嚟扮靚。」黎姿和周慧敏都撇甩老公到場。<br>此外，晚宴預備了花膠和蝦球等九道菜式宴客，周麗淇又代姊向現場傳媒大派500元大利是，賓客回禮分別得到花生糖和曲奇。<br>採訪：梁錦雯<br>攝影：陳慧安、黃偉雄</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>