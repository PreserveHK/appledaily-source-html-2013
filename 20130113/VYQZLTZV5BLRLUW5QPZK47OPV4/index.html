<html><header><meta charset="utf-8"><title>任職物業管理公司逾六年　<br>
阿超期望殘疾人受尊重</title></header><body><h1>任職物業管理公司逾六年　<br>
阿超期望殘疾人受尊重</h1><p>「佢雖然手腳唔靈活，但思維、言談同一般人冇分別，仲好幫得手！」在物業管理公司任職助理總經理的Stephen，2006年透過《蘋果》報道，得知患有先天性多發關節攣縮而導致四肢扭曲的阿超正待業。二人面試後一拍即合，Stephen聘請阿超在大型商場內擔任物業管理工作，今年已踏入第七個年頭。</p><p>審慎處理關係</p><p>Stephen表示，聘請殘疾人士要有心理準備，盡量了解他們的需要，以便作出安排及協調。他說：「好似平時我哋嘅員工需要着制服，但阿超可以豁免，戴番個名牌就得；有時佢要去覆診，咁我哋就調整同事嘅工作，互相配合。」公司更為他購買小配件以接聽電話，Stephen建議道：「殘疾人士可能要較多硬件配套應付工作，政府應多啲研發，提供更多呢方面嘅支援。」<br>他又提醒僱主，同事關係亦須審慎處理，「部份同事可能唔係咁接受同殘疾者一齊工作，我哋會盡量安排獨立性較高嘅工作畀佢，減少與同事工作接觸」。Stephen笑說：「不過阿超好做得嘢，同事都好鍾意佢。」<br>過來人阿超認為政府應參考外國，加強協助殘疾人士就業，如立法規定每間公司根據其規模聘請一定比例的殘疾人士，或者每間公司聘請若干位殘疾人士即可減免稅項，以鼓勵僱主聘請殘疾人士。<br>消除歧視才有生天！阿超及Stephen不約而同道：「其實最緊要係改變社會上對殘疾人士嘅歧視。」<br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p></body></html>