<html><header><meta charset="utf-8"><title>娜姐倒奶療傷</title></header><body><h1>娜姐倒奶療傷</h1><p>周秀娜近排顧住拍內衣廣告搵銀，冇時間陪男友陳偉成（Avis），咁啱Avis早前被偷影到背住娜姐偷嗒𡃁模Vivian，娜姐梗係火都嚟，Avis呢排修心養性乖乖同籃球隊友為伴，佢前幾日去打波就唔小心左腳拗柴，睇完跌打都冇用，腳眼同腳面都腫晒。娜姐咁啱又返咗內地做嘢，Avis前晚惟有搵兄弟送佢去醫院照X光，好彩冇骨折，Avis噚日話：「不過都唔行得住，要用柺杖，仲要敷冰消腫，同埋會戒口。」<br>娜姐嘅新書下月就喺台灣推出，Avis拍心口話：「我至少訂購50本，唔多過佢啲粉絲點叫支持。」娜姐噚日喺內地做嘢，唔能夠貼身照顧男友，佢識做咁影咗倒D奶性感相放喺Instagram，隔空呵番Avis。<br>撰文：洪紅克</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>