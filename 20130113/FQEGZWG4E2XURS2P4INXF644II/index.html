<html><header><meta charset="utf-8"><title>一線天的至死不渝</title></header><body><h1>一線天的至死不渝</h1><p>葉底藏花，《一代宗師》背後暗藏場景。戲中在火車被章子怡所救、演一線天的張震，及先後兩次出場的趙本山，身後背負一段引人入勝的故事。基於片長，導演王家衛將原先四小時的電影濃縮成一半，他說：「足本故事會交代得詳細好多，例如會解釋張震點解會喺香港開理髮店，同埋趙本山嘅身份除咗係八卦掌大師兄，亦係北方暗殺團嘅殺手。」<br>看過《一》片的觀眾，都覺得在張震跟章子怡的那段戲，留白的部份太多，要在足本上才可以窺全豹，王家衛說：「章子怡喺火車救咗張震之後，佢哋喺香港仲有一次碰面。張震視子怡為知己惺惺相惜，雖然念念不忘，但完全冇介入佢嘅生活，只喺身邊守候。」至於張震開理髮店的原因，王家衛說：「因為理髮店就喺子怡間醫館附近，作為對子怡嘅守望，到佢死為止。」</p><p>足本版或稍後上映</p><p>王家衛解釋一線天的原形來自少時住家附近的一間理髮店，他說：「嗰時尖沙嘴屋企附近有間飛髮店，樓下理髮樓上教武，當時真係好多卧虎藏龍嘅高手，都散落喺低下階層裏面隱世。」同時揭開一線天另一身份，他跟趙本山同為當時北方暗殺團的殺手，志力以暗殺手段推翻滿清政府，王家衛說：「趙本山喺戲裏提到1905年，當年就發生北方暗殺團刺殺清廷出洋五大臣嘅大事，趙本山參與其中，所以避難去佛山。」導演解釋生於大時代的武術家，都有憂國憂民的使命，所以身為八卦掌大師兄的趙本山捨易取難，將中華武術會會長傳給師弟章子怡的父親，成就他的面子，自己則隱姓埋名，在四小時的長版中都會有交代，據知足本版有機會稍後上映。</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>