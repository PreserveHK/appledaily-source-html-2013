<html><header><meta charset="utf-8"><title>關仁隱事：<br>「書生」自認多人識 - 關仁</title></header><body><h1>關仁隱事：<br>「書生」自認多人識 - 關仁</h1><p>近日唔少新聞都係關於新一輩藝人歌星冇禮貌，關仁覺得𠵱家啲藝人，真係俾人縱壞咗，一出道經理人公司閒閒哋派幾個助手跟出跟入，如果個新人好彩有少少人氣，真係好易俾名利沖昏頭腦，以為自己好掂。<br></p><p>勁過巨星</p><p>關仁聽講其中一個未紅先驕嘅藝人就係「書生」，話說有次有間傳媒叫書生拍宣傳片，咁叫佢一開始先介紹自己，點知書生一聽到就話：「我都仲要自我介紹？」啲氣燄真係勁過唔少天王巨星。<br>其實自我介紹唔一定係因為觀眾唔識你，可以話係一種禮貌，好多巨星拍片都會話我係邊個㗎啦，況且你出道幾年，有人唔識又幾咁出奇啫。<br>撰文：關仁</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards  <br>  <br>【齊齊投選2012年娛圈風雲人物】<br>入面粒粒巨星，你想咀佢，定想掟蕉過去？XD<br> http://bit.ly/ent_2012  (電腦版) <br> http://bit.ly/ent_m2012  (手機版) </p></body></html>