<html><header><meta charset="utf-8"><title>嘉玲掌偉仔財政大權</title></header><body><h1>嘉玲掌偉仔財政大權</h1><p>劉嘉玲昨日在尖沙嘴The One為由三間餐廳打造的餐飲王國剪綵，老公梁朝偉撐場，戴上卡地亞鑽飾的嘉玲謂餐廳由三人合資投資逾七位數。<br>偉仔陪嘉玲受訪，問偉仔有份投資？他說：「冇，自己好鬼蠢，入行咁耐淨係識拍戲，淨係識買磚頭，呢樣唔係投資，當儲錢。」嘉玲認偉仔賺錢後讓她投資，基本上掌財政大權，她又想過投資電影。有傳嘉玲因偉仔與周迅鬧緋聞而常用手機查偉仔行蹤，她說：「你覺得我係個咁嘅人咩？我咁忙。」</p><p>嘉玲昨晚換晚裝出席餐廳開幕派對，偉仔繼續力撐，何超瓊、楊千嬅夫婦、邱淑貞和甄楚倩等捧場。超瓊謂中秋當日完成論壇後陪賭王過節，講到入股的廉航Jetstar，她說：「希望盡快飛到，請年輕機師係好提議，我哋年輕化。」邱淑貞表示女兒剛開學，好忙，問她穿鬆身衫不怕惹大肚疑雲？她說：「又話？我着高踭鞋，唔會話我，有三個女，收咗工好耐，其實對唔住個細，忙湊兩個大女，冇理佢。」</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>