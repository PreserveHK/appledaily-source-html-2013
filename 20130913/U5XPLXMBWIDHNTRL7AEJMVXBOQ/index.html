<html><header><meta charset="utf-8"><title>陳凱琳爆牙照曝光　黑黑實實似菲傭</title></header><body><h1>陳凱琳爆牙照曝光　黑黑實實似菲傭</h1><p>今屆港姐冠軍陳凱琳，個樣鬼鬼哋，被封為近十年最省鏡港姐冠軍，而且出口撐普選，加埋呢頂女神光環，觀眾普遍對佢頗有好感。<br><br>不過陳凱琳選前都有整容傳聞，但佢就po啲童年照反擊，佢細個同細佬個樣已經鬼鬼哋，而噚日就有報道話佢19歲時黑皮膚兼爆牙，同依家白面嘅佢，雖然輪廓上分別唔太，下巴一樣咁尖，不過眼袋又黑又大都幾趕客。<br><br>不過講到尾陳凱琳都係天生靚女，佢其實有一名胞姊陳凱晴(Joyce)，同佢個樣完全唔似，有位標緻妹妹，呢位家姐應該好有壓力，今日就有報道話陳凱晴喺自己嘅facebook，都有呻個妹生得靚搞到佢有童年陰影。<br><br>陳凱晴喺fb話:「究竟我怎樣去面對這個樣貌出眾的妹妹?是妒忌?是自卑?」又話媽咪間中會問佢:「妹妹生得這麼漂亮，你會妒忌嗎?你會感到不開心嗎?」不過陳凱晴覺得媽媽的關心並無大作用，反而成為了一條刺。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 </p></body></html>