<html><header><meta charset="utf-8"><title>法拉子珊露背戰</title></header><body><h1>法拉子珊露背戰</h1><p>吳鎮宇、陳法拉、周秀娜和徐子珊昨日在銅鑼灣為連鎖化妝品店擔任剪綵嘉賓，何超盈跟閨蜜林愛兒的父親林建岳同場出現，利孝和夫人也有出席。三位女星各晒性感，周秀娜稍露事業線，而憑無綫劇《衝上雲霄II》Holiday一角出位的陳法拉及徐子珊均露背現身。法拉笑言多得《衝II》而多了工作，她說：「導演話拍呢套劇嘅演員發晒達，𠵱家工作多咗，補番之前放假冇收入。」有傳陳慧琳經理人鍾珍及曾志偉均希望簽她為旗下藝人，法拉說：「唔知點解咁傳，我都係想完成手上工作至決定。」</p><p>子珊自嘲矮</p><p>主演無綫新劇《神鎗狙擊》的徐子珊就為劇集被指很多場面很假解畫，她說：「好多場面都親身上陣，好似跳橋已經整瘀隻腳。追賊着高踭鞋，係因為我矮、同劇嘅人又高，我唔想變哈比人。」娜姐自言因在內地拍劇，故未看過《衝II》：「你可以話我out，鎮宇畀我感覺仲停留喺𡃁坤年代，其實我可以做𡃁坤嫂，我把聲都似𡃁坤。」</p><p>鎮宇自言買了木珠手鏈獎勵自己，且有投資價值，他透露若非老婆對每樣投資都有意見，他今日應已成了富豪，他說：「好多之前睇中嘅嘢都升晒值，有啲仲入埋博物館，我夠狠老婆就慢。」此外，胡杏兒昨在電視城被問到有傳林峯自立門戶，她說：「傳聞啫，我同公司仲有約，唔會諗呢啲。」講到《衝》劇開電影版，她說：「等公司決定。」<br>採訪：盧妹、何慧斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>