<html><header><meta charset="utf-8"><title>隔牆有耳：稀世郵票　估值150萬元 - 李八方</title></header><body><h1>隔牆有耳：<br>稀世郵票　估值150萬元 - 李八方</h1><p>蘇黎世亞洲（Zurich Asia）喺亞洲郵票拍賣市場向來好巴閉，今個月29同30日，佢哋又會喺香港北角海逸酒店舉行拍賣會，呈獻約2,700件總估值過3,000萬嘅稀世郵票、郵政瑰寶同藝術珍品。其中最矚目拍品，包括一件唐三彩胡人騎駝陶俑，估價達200萬至300萬港元，呢個釉色明亮兼栩栩如生嘅藝術品，彰顯到唐代三彩嘅精湛工藝。另一焦點就係一枚1897年海闊小龍大字改值試蓋票，估價都達140萬至150萬港元㗎。呢張郵票珍貴在於只有一千零一枚，票背仲附有郵票專家Peter Holcombe嘅簽名證明冇花冇假㖭呀。</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>