<html><header><meta charset="utf-8"><title>取經誘老公陳爽睇癲馬露球</title></header><body><h1>取經誘老公<br>陳爽睇癲馬露球</h1><p>陳爽、鄧麗欣、周汶錡（Kathy）與宣萱等前晚到灣仔演藝欣賞法國歌舞劇《永恆的癲馬》，已為人妻的陳爽穿透視裙，稍露南半球及胸墊，她表示之前在法國錯過演出，故與老公同行睇騷。</p><p>Kathy撐姊弟戀</p><p>問陳爽老公有否投訴其性感衣着，可接受老公叫她如歌舞劇女郎般跳艷舞？她說：「可以試吓，有啲有着衫，學吓步法，性感都可以，冇學過table dance，但有興趣。」為工作還是老公？她說：「暫時畀佢一個觀眾欣賞。」<br>老公不在港的Kathy，單拖睇騷，她謂以前曾在巴黎看過這個劇目，老公有否叫她跳性感舞蹈？她說：「唔使，欣賞呢啲得喇。」提到胞妹周麗淇因拍內地劇《大漢賢后衛子夫》與內地藝人徐正曦傳姊弟戀，她鬼馬笑着表示不知情。<br>再問Kathy胞妹有否帶男士回家過夜及見家人？她說：「冇見過，娛樂新聞箒，問番佢啦，急唔嚟，同佢急都冇用。」滿意徐正曦？她表示未曾見過。可覺周麗淇拍劇後被滋潤？她說：「拍劇辛苦，瘦咗，但佢幾時都咁開心。」可覺胞妹有人追？她說：「有人追唔係壞事，畀空間佢，唔介意姊弟戀。」</p><p>鄧麗欣偷師</p><p>鄧麗欣大讚歌劇的跳舞女郎性感，自言姿態不性感的她專程來偷師，之前在巴黎看無上裝騷時也感尷尬。談到早前其母中風入院，她表示媽媽已出院，醫生指已康復八成，但行動不像以往靈巧，自己會多留港照顧母親。<br>採訪：譚倩宜<br>攝影：黃文偉</p><p>熱血青春電影《狂舞派》席捲今夏，柒良同阿花嘅夢想去盡未？<br>男女主角聯同導演黃修平齊上《亂噏24》，動Live預埋你！<br> http://bit.ly/appletalk24 <br></p></body></html>