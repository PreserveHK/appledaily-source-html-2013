<html><header><meta charset="utf-8"><title>馮仁昭四圍超：官恩娜儲定歌等開騷 - 馮仁昭</title></header><body><h1>馮仁昭四圍超：<br>官恩娜儲定歌等開騷 - 馮仁昭</h1><p>官恩娜（Ella）噚日去新城宣傳加盟華納後首隻派台歌《So in love》，透露公司有意喺兩年內幫佢搞演唱會：「我都好想快啲，要儲多啲hit歌先。」Ella話與醫生男友見面少，但無懼感情轉淡，仲話男朋友已經喺iTunes買歌支持，更要對方買十隻碟，佢話：「我啲朋友都會買好多，佢起碼買十隻，先顯示到尊貴身份。」馮仁昭提議Ella應叫男友喺診所狂播歌宣傳，佢笑謂：「都好喎，聽得多會快啲痊癒。」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>