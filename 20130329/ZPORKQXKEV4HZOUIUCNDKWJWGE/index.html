<html><header><meta charset="utf-8"><title>金剛與長毛同行</title></header><body><h1>金剛與長毛同行</h1><p>【銅鑼灣】前晚10點半金剛同兩男兩女友人喺銅鑼灣行街，最搞笑係金剛嗰兩位男性朋友係長毛男，頭髮長到要紮起，同金剛嘅光頭look都幾大對比。<br>成班人去咗專賣江蘇、浙江省特產嘅老三陽，不過只得金剛單拖入去，佢班friend就喺門口等。唔使五分鐘金剛買咗兩袋上海糭出嚟，其間女友人發現記者影相就大叫：「慘嘞！」點知金剛好抵死咁話：「係我慘，唔係你哋。」之後佢哋就齊齊走人。<br>採訪、攝影：黃曉程、梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>