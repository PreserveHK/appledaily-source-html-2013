<html><header><meta charset="utf-8"><title>英超大勢：維拉勢打老虎 - 咖喱</title></header><body><h1>英超大勢：<br>維拉勢打老虎 - 咖喱</h1><p>周六英超還有幾場中下游大戰，其中上輪爆冷擊敗曼城的阿士東維拉，將作客鬥升班馬「老虎」侯城。維拉雖有賓迪基受傷，但從近兩仗所見，影響不算大，而且侯城有進攻核心羅比巴迪受傷缺陣，所以維拉受讓平/半，宜捧下盤！（球賽編號：星期六22；now624台今日10:00pm直播）<br>9月中作客諾域治時，維拉有射手賓迪基傷出，但後備入替的捷克高佬高薩克即刻入波，助球隊小勝1:0。上場聯賽，高薩克與安祖斯韋文攻堅，以3:2擊敗曼城。撇除那場半力出擊而輸波的英聯盃，維拉最近兩連勝。<br>另一邊廂，侯城狀態不俗，同樣聯賽兩連勝，但他們有羅比巴迪受傷，預計養傷一個月。羅比巴迪是侯城進攻的發電機，暫時攻入3球，是球隊首席射手，另有1次助攻，今季造出9次威脅傳球，也是隊內之首，所以他缺陣勢影響侯城攻力。</p><p>卡城讓得起紐記</p><p>另一場卡迪夫城迎紐卡素，主隊讓平/半，宜取上盤（球賽編號：星期六20；now622台今日10:00pm直播）。卡城開季主場聯賽難踢，分別對曼城、愛華頓及熱刺，結果取得1勝1和1負，3場比賽的表現都很好，可見他們主場出戰有保證；相反，紐記作客不時失手。<br>至於富咸對史篤城（球賽編號：星期六21；now623台今日10:00pm直播）就捧入球「細」。他們同樣開季6戰入4球，攻力並列英超最弱，今場入球不會多。文：咖喱</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>