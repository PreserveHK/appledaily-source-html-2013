<html><header><meta charset="utf-8"><title>意甲攻略：撐羅馬下盤得「米」 - 東尼</title></header><body><h1>意甲攻略：<br>撐羅馬下盤得「米」 - 東尼</h1><p>意甲周六夜場上演一場重頭戲，國際米蘭在主場惡鬥目前的「1哥」羅馬；羅馬開季6連勝，球員個個狀態弗，加上對上兩次造訪聖西路對國米都贏波而回，今場亦有信心可保不敗，受讓平/半要下盤。<br>國際米蘭及羅馬目前都在意甲未嘗敗績，但後者6戰全勝，而國米上周意甲被卡利亞里逼和1:1後，現時4勝2和，4分落後。國米在新帥馬沙利領軍下，攻守較去季平衡，但球員有時不夠專注，像對卡利亞里一役，便因防守欠緊密，被敵軍一記中距離射門扳平。<br>相比下，今夏改由魯迪加西亞執教的羅馬更見霸氣，連他自己最近接受訪問時，也自誇球隊可望回到史巴列堤執教的年代，崇尚賞心悅目的地面組織。羅馬目前進攻不乏人才，在4-3-3陣式中，速度快的謝雲奴及費奧倫斯在左右兩路竄擾力甚高，可引開敵衞令中路大空，使埋門力強的托迪、拿積及比真歷經常受惠，而今場比賽亦可利用這一優勢，向國米輕出的左右二閘進擊；至於中場米高巴特利及右閘馬爾干雖未復出，但對陣容影響不算太大。<br>羅馬上季意甲及意大利盃兩次作客國米都勝出，亦可增添心理優勢；既然目前6連勝氣勢強，怎計亦有望保住不敗，受讓下盤值得去馬。文：東尼</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>