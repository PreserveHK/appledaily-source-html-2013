<html><header><meta charset="utf-8"><title>中環在線：<br>貝沙灣屋　睇樓要先捐一千 - 李華華</title></header><body><h1>中環在線：<br>貝沙灣屋　睇樓要先捐一千 - 李華華</h1><p>睇樓前要捐錢先，問你聽過未？薄扶林貝沙灣一期有位放緊盤嘅獨立屋業主，可能唔想畀太多人踩入佢間屋，又或者想對方表示多啲誠意，同地產經紀講明，睇一次樓要捐1000大元去慈善機構。</p><p>神秘業主　賬面賺過億</p><p>咁有善心嘅業主，當然要起吓佢底，可惜業主身份神秘，04年用公司名義以超過6200萬買入呢間約4700呎嘅屋仔，公司董事睇落只係人頭，唔似業主本人。<br>呢間屋家陣市值至少1.7億，升咗接近兩倍，業主賬面賺過億，樓價又唔知幾時先回落，業主應該唔憂賣唔到好價錢，門檻高啲都無可厚非。華華最想知道，單刁成交前可以籌到幾多錢呢？</p></body></html>