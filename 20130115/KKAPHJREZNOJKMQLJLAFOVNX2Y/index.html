<html><header><meta charset="utf-8"><title>祖兒興奮蟬聯想裸跑</title></header><body><h1>祖兒興奮蟬聯想裸跑</h1><p>《十大勁歌金曲頒獎典禮》前晚圓滿結束，最受歡迎男、女歌星亦如本報披露一樣分別落在林峯和容祖兒手上，由於大獎要平均分配，故金曲金獎最終由王菀之冷手執個熱煎堆奪得，但八奪女歌星獎的祖兒仍興奮得想裸跑慶祝。</p><p>前晚眾歌手盛裝到將軍澳電視城出席無綫舉辦的《十大勁歌金曲頒獎典禮》，因四大歌手缺席，令賽果欠說服力，難怪平均收視僅得19點（約有122萬觀眾收看）。出席歌手大部份獲分獎項，陳偉霆、藍奕邦及HotCha等卻坐足全晚食白果。<br>八奪最受歡迎女歌星獎的祖兒最風騷，前晚穿上重20磅的Versace裙現身，令纖腰即時由25吋束到僅得22吋，連氣也難喘，她自言八次已好滿足，並自爆現時最想除衫裸跑：「裸跑慶祝，奔放啲，不過喺屋企做，八次好滿足，最緊要有平台畀我唱歌，自己冇set要十連霸目標，總之會繼續做，冇諗過退出。」記者笑言她結婚後可以繼續做，她說：「係囉，我好有表演慾，個心仲係好行，不過覺得開始有啲老，𠵱家見好多新面孔，好在心態仲係young同童真。」</p><p>林峯早知攞獎</p><p>對於林峯得最受歡迎男歌星獎前已帶定咪高峰，似預知得獎，他說：「因為要跳舞，我攞最受歡迎之前已有人通知係我，我要預備先，每個頒獎禮都有自己公平準則，攞獎心態最緊要健康，冇獎工作都要繼續。」他否認因失落視帝而獲補償獎項，事前亦沒過問攞甚麼獎，亦覺得LOLLIPOP F沒有歌手合約仍得獎是好開始。林峯與粉絲在門外開香檳慶祝時，因貪方便行側門而入，被保安即時指摘。<br>據知金曲金獎原定由祖兒奪得，但因要平均分配幾個大獎，最後就由東亞的王菀之得金曲金獎，連她都以口形說：「唔係呀嘛。」她否認拍劇換獎，並說：「拍劇係舊年，有前輩同我講唔會有，我係相信。」去年王菀之得亞太區最受歡迎女歌星被圍插，有指今年她拒絕領獎，她笑說：「都唔係好插，都有人暗地叫我努力啲。」<br>有傳因星煥老闆何哲圖是無綫高層余詠珊的老公，故星煥前晚共得七獎，眾人即拉隊到佐敦慶功，何哲圖否認因老婆關係而得獎，只因公司多了歌手。<br>此外，今年通訊事務管理局就收到十個有關勁歌頒獎禮的投訴，主要是不滿讀錯賽果、女嘉賓過份賣弄性感等。<br>採訪：胡比、王連連、馬建華<br>攝影：陳順禎、陳慧安、黃偉雄</p><p>【2012年度勁膠金曲頒獎禮】<br>可能係今年最公正嘅頒獎禮，保證冇內定冇黑幕，快啲去投選你心目中今年最膠嘅歌曲啦！本月20號將揭曉誰是最膠XD<br>→  http://campaign.appledaily.com/2012awards </p></body></html>