<html><header><meta charset="utf-8"><title>女神tea time：經濟學人創意爆棚 - Fifi</title></header><body><h1>女神tea time：經濟學人創意爆棚 - Fifi</h1><p>無綫（TVB，511）一向「創意」爆棚，你又點會諗到，個台可以連續兩晚播出韓馬利與子相認嘅橋段？<br>講創意，《經濟學人》其實係能手。單係以「沉思者像坐馬桶」作最新一期雜誌封面，就夠晒噱頭兼吸引眼球。<br>今期內容主要講越來越多人提出「創新科技」減慢經濟增長，論據係過去新發明面世後，經濟會持續向上。好似抽水馬桶咁，自19世紀末發明後，人均GDP於半個世紀內翻了一番。不過，自從廣播以至電腦出現後，呢個數字不升反跌。</p><p>照咁計，唔通真係「科技有罪」？非也。報道反駁指，睇數字要睇長線，目前創新科技發展只係屬於起步階段，有關數字只係反映「前Google」時段。<br>《經濟學人》借一個馬桶，就引爆無限聯想，成功印證只要肯用腦，連出名悶嘅經濟新聞都可以好有趣。<br>電視台主力賣創意，但面皮厚到擺明Hea做，試問你點對得住「創意」呢兩個字呀？</p><p>Fifi<br>本欄逢周二、四刊出</p></body></html>