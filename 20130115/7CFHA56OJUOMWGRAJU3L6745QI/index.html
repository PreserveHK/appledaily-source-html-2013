<html><header><meta charset="utf-8"><title>中環在線：<br>薩默斯　型跟fb朱學潮語 - 李華華</title></header><body><h1>中環在線：<br>薩默斯　型跟fb朱學潮語 - 李華華</h1><p>美國前財長薩默斯言詞鋒利，形象一向高傲，噚日佢來港出席論壇，亦承認平日寸寸貢，但可能身在異鄉，令佢稍為放鬆，表現出幽默一面，大爆自己曾經跟facebook創辦人朱克伯格學習潮語！<br>薩默斯01至06年期間任哈佛大學校長，每年都會同哈佛新鮮人講話，有一年，佢就搵咗02年入讀哈佛嘅朱克伯格幫手寫講稿，佢睇睇吓份講稿覺得唔對路，點可能講"I look forward friending you on facebook"㗎？<br>薩默斯即刻向朱仔問個究竟：「呢位哈佛同學，你應該都知道friend後面係唔會有ing！」點知朱仔理直氣壯咁答：「信我啦，校長，你講咗個個都讚你型呀！」最型其實係朱克伯格囉。</p></body></html>