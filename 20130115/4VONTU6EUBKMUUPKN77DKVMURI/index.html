<html><header><meta charset="utf-8"><title>中環在線：<br>陳啟宗　愛自由愛香港 - 李華華</title></header><body><h1>中環在線：<br>陳啟宗　愛自由愛香港 - 李華華</h1><p>有恒隆地產（101）主席陳啟宗在場嘅地方絕無冷場。噚日佢同中、台幾位老闆，包括中糧集團董事長寧高寧、SOHO中國（410）老闆潘石屹同埋台灣遠東企業董事長徐旭東，一齊主持一個金融論壇環節，有嘉賓興之所至，問佢哋四位如果要調換身份會點揀。</p><p>寸潘石屹「被飲茶」</p><p>陳啟宗竟然好堅定咁話要做香港人，唔換！佢解釋，雖然潘石屹好有錢，但係不時俾人捉去飲茶，暗示佢太敢言，俾中證監𥄫實。咁又係喎，陳啟宗都以敢言見稱，成日有嗰句講嗰句，言論最自由的地方暫時都一定係香港啦。<br>至於寧高寧，作為央企老闆，生活一定要簡樸兼單調，咁苦悶嘅生活完全唔啱佢咁話。台灣亦唔好得去邊，陳啟宗指，台灣政府其實都係會管住晒。講到尾，佢都係想曲線撐CY啫。</p></body></html>