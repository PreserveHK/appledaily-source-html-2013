<html><header><meta charset="utf-8"><title>蔬菜自給率低　隨時冇菜食</title></header><body><h1>蔬菜自給率低　隨時冇菜食</h1><p>【買少見少】<br>本地菜田買少見少，近年本地菜佔整體蔬菜供應的比例暴跌至2.3%，遠遜於深圳、台灣等地。學者稱本港長期依賴內地菜，蔬菜自給率極低，已低於「安全線」，一旦內地出現毒菜或遇天災，港人要捱貴菜甚至「冇菜食」。<br>80年代前，本港仍有約4,000公頃菜田，足以支撐30%的本地需求。但自90年代起急速下滑，1997年勉強維持13.9%，2000年跌破雙位數字至6.6%，2011年更跌至僅餘2.3%。<br>浸會大學社會學系研究助理教授陳允中指，本港蔬菜自給率極低，幾乎完全依賴內地供應，「全世界冇一個城市會好似香港咁」。深圳的城市化程度與香港相若，自給率亦能企硬30%。他指30%自給率是安全底線，否則當供應地不幸遇上天災或蔬菜驗出有毒，港人隨時「冇菜食」。<br>本土研究社成員陳劍青則指，本地生產蔬菜不只是保障供應和食物安全，更關係到城市與農村的聯繫，「呢個城市係屬於我哋嘅城市，會關心種嘢嘅地方，生產食物嘅人同食嘢嘅人有linkage（聯繫），呢樣先係最重要」。<br>《蘋果》記者</p></body></html>