<html><header><meta charset="utf-8"><title>中環在線：<br>Prada股價　還看《大亨小傳》 - 李華華</title></header><body><h1>中環在線：<br>Prada股價　還看《大亨小傳》 - 李華華</h1><p>每逢有新戲上畫，相關股份總會有啲波動，好似周星馳套《西遊．降魔篇》今年初上映，刺激佢隻比高（8220）之前有炒作，鄭少秋有份主演嘅《忠烈楊家將》上月上畫，即刻拖累港股大跌，咁經典嘅例子就更加唔使講。<br>由經典小說改編而成嘅西片《大亨小傳》本周上畫，部份戲服由Prada（1913）主席Miuccia Prada設計，即使股價唔郁，點都為市場帶來話題啩。<br>電影講述男主角1922年去紐約發展，走入富豪紙醉金迷嘅世界，體會到上流社會究竟係點，套戲充滿靚人靚衫，部份靚衫就係由Miuccia Prada操刀設計，套戲同Prada嘅股價表現同樣令人有所期待。</p></body></html>