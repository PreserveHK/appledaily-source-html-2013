<html><header><meta charset="utf-8"><title>收視贏高倫布金枝貳<br>《愛‧回家》添食到500集</title></header><body><h1>收視贏高倫布金枝貳<br>《愛‧回家》添食到500集</h1><p>無綫處境劇《愛．回家》收視勁過《神探高倫布》和《金枝慾孽貳》，前晚《愛》劇一班演員與80位來自中港的粉絲，在將軍澳電視廣播城筵開15席歡聚晚宴，無綫助理總經理區偉林同時宣佈《愛》劇原本由180集加至300集，現在決定再添食至500集。唱主題曲的鄭欣宜自言希望加入，希望做朱慧敏的表妹，並透露忙於為亡母沈殿霞的紀念騷綵排。</p><p>黎諾懿、朱慧敏及蔣家旻等《愛》劇演員昨日在油塘出席母親節活動，諾懿揚言拍完劇便會迎娶家族資產逾億的女友李潔瑩，認真是雙喜臨門。諾懿說：「想有充足啲時間，唔怕再加集數，因為結婚都要籌備，同女友有共識，𠵱家努力儲錢先。」他表示前晚已跟媽媽食飯慶祝母親節，昨日則親自下廚與女友母親一同慶祝，施展外母政策。<br>初為人母的姚瑩瑩在台上分享做母親感受時，感動到喊，她說：「媽咪今朝WhatsApp我祝福，真係好驚喜。」身旁的朱慧敏都眼濕濕。楊卓娜直言現在工作冇壓力，她說：「加集數好開心，因手頭只係拍呢部劇，一星期返一日，由朝拍到晚，其餘時間可以照顧小朋友。」蔣家旻早前被本報拍到與朱敏瀚行街，她大方承認拍拖，她說：「珍姐（曾勵珍）都問我有冇專心工作，其實公司都持開放態度，唔介意一齊拍廣告搵錢，但演情侶就有啲尷尬。」<br></p><p>朱璇搵拖拍</p><p>有份演《愛》劇的朱璇大讚劇集內容輕鬆是優勢，她說：「有時我食午飯都可以上myTV睇，唔係好長，每集都有唔同故事。」劇中她與黎諾懿拍拖，笑言好羨慕對方找到真愛，她說：「佢女友我都識，好靚女、人又nice，我都要搵啲拖拍。」<br>採訪、攝影：馬建華、王崇穎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>