<html><header><meta charset="utf-8"><title>隔牆有耳：<br>悼六四　義演話劇建紀念館 - 李八方</title></header><body><h1>隔牆有耳：<br>悼六四　義演話劇建紀念館 - 李八方</h1><p>今年係六四24周年，「六四舞台」今年同城市大學合作，本周六（18日）喺城大惠卿劇院義演一場《在廣場放一朵小白花（校園版）》，門票收入全數撥捐支聯會，用作籌建永久六四紀念館經費。六四舞台編劇韋少力同八方講，每年重演《在》劇係華叔司徒華嘅心願，要畀年輕人認識六四，悼念死難者。<br>《在》劇曾於09年上演，講一名香港女記者親睹血腥鎮壓嘅經歷，仲有天安門廣場上三名年輕人參與學運嘅心路變化。韋少力透露，今年除舉辦「戲劇教育培訓工作坊」外，7月底亦會重演《讓黃雀飛》，朱耀明牧師同韓連山都會參演，仲會加入反國教和佔領中環內容。有關義演購票詳情，可致電5480 7410或登入網站 http://www.stage64.hk查詢。 </p></body></html>