<html><header><meta charset="utf-8"><title>隔牆有耳：<br>曾俊華　笑住呻政府冇錢用 - 李八方</title></header><body><h1>隔牆有耳：<br>曾俊華　笑住呻政府冇錢用 - 李八方</h1><p>政府有咁大吹咁大，話預算案趕唔切喺本月15號通過的話，政府就會冇銀用，總之誇張到好似香港就快陸沉、人類就會滅亡咁悲壯。財政司司長曾俊華噚日就同塵謬blog拍住上，繼續做鍵盤戰士，喺網上寫blog，以〈不能承受的「拉布」〉為題，講吓政府將會點樣「冇銀用」。<br>不過，其實財爺係咪真係咁擔心呢？八方就好懷疑嘞，大家不妨睇吓財爺呢篇文，用咗張乜嘢配相呢？相中嘅財爺喜氣洋洋，相當精靈，笑晒咁款，可能即使冇銀用，財爺都要keep住個look，輸人唔輸陣。<br>查實下次揀番財爺同狼英嗰張貌合神離嘅合照，咁就可以畀大家睇到財爺嘅閉翳樣啦。</p></body></html>