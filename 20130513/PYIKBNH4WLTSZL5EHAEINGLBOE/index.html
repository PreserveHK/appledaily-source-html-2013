<html><header><meta charset="utf-8"><title>逆權抗爭　恐一出門被發展商搶屋　<br>婆婆自我囚禁保漢廬</title></header><body><h1>逆權抗爭　恐一出門被發展商搶屋　<br>婆婆自我囚禁保漢廬</h1><p>【埋身擊】<br>【本報訊】元朗私營龕場「明月山」上月敗訴，龕場發展商、上市公司譽滿國際被勒令停止經營，龕場旁邊一幢已被發展商收購的三級歷史建築物──漢廬，避過變成龕場的命運。惟在漢廬生活逾半世紀的謝婆婆，與發展商的「爭屋戰」仍繼續。逆權抗爭兩年，78歲的婆婆死守大屋，晝夜緊盯閉路電視螢幕以防遭突襲搶屋，並揚言︰「我死都要死喺間屋！」<br>記者︰麥超億　黃江奇</p><p>這場逆權抗爭戰始於2011年初，漢廬的新業主、Civic Ltd.（譽滿國際主席林衛邦名下公司）入稟高院，要求謝婆婆遷出及索償，婆婆的兒子以「逆權管有」土地超過12年作抗辯，謝婆婆為保家園，更開始自我「囚禁」的非人生活。<br>「佢一步都唔肯離開間屋，驚一走咗就俾人搶咗。」謝婆婆的大仔謝民富，擔心官司未審，母親已捱不住。記者今年1月到元朗新圍村61號的漢廬探訪婆婆，古舊的兩層高石屋正門上方，刻了「漢廬」和落成年份「1931」的字樣。屋內烏燈黑火，屋外裝了最少四部閉路電視，窗戶鋪上報紙，木門緊閉兼沒有門鎖，只有屋內人才能開啟大門。<br>「你哋係邊個？」戴着口罩、臉容蒼白的謝婆婆，驚惶地從窗戶探頭查問。記者表明來意後，她說：「我住咗60幾年，間屋係我太公太婆嘅，太婆最大嗰個仔起呢間屋，用佢個名，間屋我哋有份！」謝婆婆透露丈夫早於1937年已入住漢廬。</p><p>常受拍門斬樹滋擾</p><p>五月初的周日，記者再次探訪謝婆婆，這次她的四子民健開門，記者才發現原來木門內還有另一道門，「阿媽驚，所以裝多道門」。一進屋，便看見婆婆坐在大門旁，雙眼緊盯着閉路電視的螢幕，監測屋外的情況。謝婆婆望着閉路電視訴苦：「我冇辦法，完全瞓唔到。成日諗住有人鬧我霸住間屋，我心口好痛……」她越說越激動，眼睛卻沒離開過閉路電視螢幕。<br>「呢兩年阿媽日夜都係咁望住閉路電視，唔食得，唔瞓得，身體越嚟越差。」民健擔憂地說。他和三哥民康雖與母親同住，但兩人均做地盤工，早出晚歸，只有周日才留家。<br>民康說1961年他們一家已搬進漢廬，業主為太婆後人，但幾十年來從出現過，他們也未曾交過租，但一直有交差餉和地租。直至2008年，龕場發展商以200萬元向身在海外的業主購入漢廬，家人從此受到滋擾，「拍門、斬樹，叫我哋快啲搬，又嚇阿媽話隔籬擺咗好多骨灰龕，令老人家疑神疑鬼」。<br>有關案件將於8月開審，謝婆婆說：「如果輸咗，我自己留喺度，最多死喺間屋度！」</p></body></html>