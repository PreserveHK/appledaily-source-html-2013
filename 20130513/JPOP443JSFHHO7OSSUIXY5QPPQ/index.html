<html><header><meta charset="utf-8"><title>隔牆有耳：<br>黃錦星　母親節講膠唔講心 - 李八方</title></header><body><h1>隔牆有耳：<br>黃錦星　母親節講膠唔講心 - 李八方</h1><p>大家母親節點過？環境局局長黃錦星，就過咗個好膠嘅母親節。呢位近來四出推銷擴大膠袋徵費嘅局長，噚日接受電台訪問，人哋問佢母親節點過，佢就話一早去咗買三個麵包畀家人食。<br>吓？乜咁「環保」呀？查實，局長乘機宣傳啫，因為佢話自己係帶咗個膠盒去買麵包，仲話用膠盒放麵包最好，因為唔好破壞麵包嘅外形，「菠蘿包形狀唔會扁」。<br>佢話超市嘅膠袋量大減九成，但麵包店派嘅膠袋就越嚟越多，所以需要收費以減少膠袋量。最後，局長都補一句，話之後會同老婆、外母、自己阿媽「三個母親」去食飯。<br>咁佢都算醒，如果真係淨係得麵包，佢老婆日後可能畀煮飯仔嗰啲膠造嘅餸佢食。</p></body></html>