<html><header><meta charset="utf-8"><title>關仁隱事：「阿花」霸道鬧爆「蒜頭」 - 關仁</title></header><body><h1>關仁隱事：「阿花」霸道鬧爆「蒜頭」 - 關仁</h1><p>男藝人「蒜頭」同千金小姐「阿花」段情玩完，好多圈中人都覺得佢唔抵可憐，因為佢同阿花未散時，幾乎斷晒六親，不過𠵱家散咗後，佢就同朋友呻，話阿花其實係大醋埕，處事又好霸道，唔單止唔准佢同前妻嘅熟朋友來往，三色台啲同事都叫佢唔好見，要佢進入上流社會圈子，咁先至襯番佢，蒜頭因為想入豪門，對阿花嘅說話自然唔敢違抗，之不過阿花小姐脾氣好大，周不時喺朋友面前都會因為啲小事鬧爆蒜頭，但為咗維繫段感情，佢都忍氣吞聲，但點忍都冇用，一講錢就失感情。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>