<html><header><meta charset="utf-8"><title>西環集中營：<br>特首辦假期真空　做死常秘 - 季陶</title></header><body><h1>西環集中營：<br>特首辦假期真空　做死常秘 - 季陶</h1><p>聖誕假期到沙巴旅行的梁振英，據說因施政報告已有初稿，所以放心外遊，但官場對此原來有微言。據知這份由中央政策組首席顧問邵善波親自操刀的梁振英處女作，儼如治港「宣言」多於施政「報告」，要改動的地方其多，但梁振英、邵善波甚至特首辦主任邱騰華竟然齊齊放假，結果「做死」特首辦常任秘書長劉焱。</p><p>施政報告初稿似份宣言</p><p>有官場中人指，邵善波確實為梁振英搞好施政報告初稿，但據知報告完全不似施政報告，「如果照讀，一定俾人笑似份宣言」，因此很多地方，尤其字眼也要大執。但在此關鍵時刻，梁振英與邵善波竟然放聖誕假，該官場中人指，「如果有啲嘢要改、要問，點算好？係咪下下騷擾放假中嘅老細先？定係膽粗粗改住先？」<br>最弊連本來可作中間人的邱騰華，都放聖誕，身為特首辦常秘嘅劉焱惟有「硬食」。據官場中人話，劉焱成個假期也為施政報告執手尾，「聖誕確實好快樂、不過係落晒型個落！」查實施政報告16日才出爐，梁振英休假後才搞，應該也有足夠的時間。此官場中人即時攤大手板說，「嗱，當佢改好詳細敲定要幾日啦、繙譯又要幾日，再審閱多次又幾日，印刷都要幾日啩，加加埋埋都成兩個禮拜啦」，強調若非聖誕假趕忙執漏，未必16日出爐，覺得梁振英與邵善波似乎將自己快樂，建築在劉焱痛苦之上。<br><br>季陶</p></body></html>