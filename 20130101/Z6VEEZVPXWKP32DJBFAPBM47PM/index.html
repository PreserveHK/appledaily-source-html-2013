<html><header><meta charset="utf-8"><title>酒店停電　新人婚宴摸黑個半鐘</title></header><body><h1>酒店停電　新人婚宴摸黑個半鐘</h1><p>【荃灣】<br>【本報訊】一對新人前晚在荃灣如心海景酒店的如粵滬中菜廳舉行婚禮，經歷了長達個半鐘最黑暗婚宴。上菜期間宴會廳突然停電，烏燈黑火。酒樓經搶修後恢復供電，並繼續上菜，但停電時間太長，令一對新人尷尬失望，最終酒樓願意打折及道歉。</p><p>至11時許恢復供電
</p><p>新郎哥黃先生稱，當晚筵開13席，氣氛很好，但到9時半上第六道菜敬酒時，霎時一片漆黑，追問職員卻只稱「可能跳掣」。由於酒樓屬五星級酒店，搶修過程竟然長達個半鐘，令賓客感受最黑暗婚宴，極失望的黃先生說：「我有好多親友喺外國返嚟，咁嘅情況令到我好尷尬！」<br>一班戥穿石在停電期間於台上玩遊戲搞氣氛，直至11時許回復供電，酒樓繼續上菜，至凌晨零時許散席。黃先生事後獲得酒樓提供折扣，才解決糾紛。黃先生會考慮向消委會投訴。如粵滬中菜廳回應稱，事件純屬意外，對客人感到抱歉，由於電掣牽連酒店及商場，所以要謹慎處理。</p></body></html>