<html><header><meta charset="utf-8"><title>隔牆有耳：<br>公安車現理大　惹執法驚魂 - 李八方</title></header><body><h1>隔牆有耳：<br>公安車現理大　惹執法驚魂 - 李八方</h1><p>內地公安越境執法，唔係未發生過。上星期有人發現理大C座地下，竟然有架公安泊咗喺度，除咗印有「公安」同「警察」字眼，仲有疑以公安部標誌。莫非一早潛咗落來，諗住喺元旦倒梁遊行執法？定係香港警察就快變公安？</p><p>不過睇落架車幾Q㗎，有啲似IQ博士入邊嘅天神村警車。原來係理大電機工程學系嘅輕型電動車研究。據講已經擺喺度成年，不過校方都知雞乸咁大隻嘅公安二字，好令人不安，所以一直用帆布冚住，上星期可能研究人員做完測試唔記得冚番，先至洩露出嚟。<br>負責呢個項目嘅鄭家偉教授，唔肯講係唔係公安部委託研究。佢話係架輕型電動車，叉電一至兩個鐘可以行到100公里，時速上限40公里，專登畀低速環境使用，適合巡邏。</p></body></html>