<html><header><meta charset="utf-8"><title>大劉指港澳政府以權謀私</title></header><body><h1>大劉指港澳政府以權謀私</h1><p>【本報訊】捲入澳門前任運輸工務司司長歐文龍貪污案的華人置業主席劉鑾雄近日似乎滿腹牢騷，繼日前主動要求中央政府關注港澳特區貪腐問題後，昨日再進一步暗批特區政府以權謀私，暗指港澳特區「有人」利用一國兩制打擊其他人，並意有所指地稱「我唔希望（港澳特區政府）有類似上海陳良宇、重慶薄熙來」。<br></p><p>憂利用程序「玩弄中央」
</p><p>大劉昨日約2時離開福臨門時，罕有地站在街上與傳媒暢談接近7分鐘。繼日前聲言希望中央政府關注港澳貪腐問題後，他昨日表示，在一國兩制下，中央政府對港澳特區部份地方難以管治，擔憂有人利用這個空隙，「（中央）要睇得緊啲，唔好俾特區政府呢，有人呀，利用程序呀，玩弄中央於股掌囉」。<br>澳門政府去年落案起訴大劉涉嫌賄賂歐文龍，案件將於下周開審，對於此時發表言論，大劉否認是針對該宗案件，「我覺得中央有責任保護任何一個平民百姓囉」。他又意有所指地表示，「如果特區政府有人貪污，係咪應該係由中國政府去查，好過畀特區政府自己啲人去查呢？如果係由特區政府去查，佢會唔會去查呢？」<br>近年甚少發表政見的大劉，坦言對中共新領導班子抱有不小希望，「好似我聽講呀張德江係強硬派呀，做事唔會畏首畏尾，咁下面嘅人咪唔敢陽奉陰違，或者係上有政策下有對策囉」。<br>大劉表示，「我希望中央唔好俾特區任何一個人呀，或者官員，去利用嗰個程序。（係咪新一屆政府令到你有咁嘅諗法？）我唔方便講呀，但我哋係關注現在嘅嘢呀，現在嘅人先有咁嘅權力，做佢想做嘅嘢囉，中央好鍾意講，支持特區政府依法辦事，但依嘅係乜法呢？我唔係做官，要做官先知道佢自己依嘅係乜法」。</p></body></html>