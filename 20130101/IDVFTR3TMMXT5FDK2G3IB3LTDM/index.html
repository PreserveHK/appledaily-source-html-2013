<html><header><meta charset="utf-8"><title>碧樺依：要捍衞核心價值</title></header><body><h1>碧樺依：要捍衞核心價值</h1><p>【本報訊】社福界選委碧樺依早前獲授行政長官社區服務獎狀，但不想在沒民意基礎的特首梁振英手中接過獎狀，缺席禮賓府舉行授勳儀式。碧樺依極度不滿聲稱捍衞香港核心價值的梁振英，卻帶頭破壞香港核心價值，對程序公義視若無睹；為了香港的人權法治，今天與市民上街倒梁。</p><p>「梁振英背棄人權法治」</p><p>碧樺依認為，梁振英最令人失望的是「冇諗過接納民意」，以特惠生果金為例，直言不否認政府部份民生政策出發點是好，但推行手法、過程卻錯得離譜，「最基本連評估、數據、研究資料都冇畀出嚟，憑乜話有40萬長者會受惠？我哋要長期、完整嘅退休保障，政府好多時都話做咗（短期措施）再去研究，點解唔係做足晒研究先出台呢？」她說民生議題在社會、以至政黨間的立場分歧不會太大，但政府偏聽、甚至閉門造車卻令事件變得政治化，「其實係政府逼出嚟，你唔接納民意，我哋惟有將議題政治化，咁先可以將聲音帶出來！」<br>她更不忿民建聯劉江華在立法會選舉落敗，轉頭卻被政府委任為副局長，「政府完全唔理社會點諗，簡直係推人民上街！」碧樺依認為梁的「死罪」是無誠信兼破壞香港核心價值：「我唔鍾意政府高舉社會核心價值，你（梁振英）自己就violate所有核心價值……你一上台講人權法治，去晒邊度？自己都背棄自己講嘅話，點叫社會相信你？」<br>碧樺依表示，只要仍覺得自己是香港一部份，就要上街，就要發聲。</p></body></html>