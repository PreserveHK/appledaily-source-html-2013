<html><header><meta charset="utf-8"><title>絕代靚Pose進化史</title></header><body><h1>絕代靚Pose進化史</h1><p>吳文正：「我們每日遺棄自己的歷史，那是很可惜的事。其實在自己屋企出發，保留家族老照片其實已經為歷史做了些事情，所以要珍惜。」<br>今日大家影相，動作自由奔放，要長腿要懸浮要潑水要3D要照妖鏡樣樣有，遙想沒閃燈，相機快門慢，影相者要閉氣一分鐘的年代，椅背甚至有個頭枕，頂住你個死人頭免Out Focus，所以影出來個個都是一碌木！研究攝影發展史經年，曾是攝影師的文化人吳文正說：「以前中國人影相有套哲學，要見足五觀，清清楚楚，手腳甚至手指都要整整齊齊，是為全相。所以個個影到殭屍咁。」將老照片並列開來，由正襟危坐唔准笑，到今日百花齊放，原來擺個甫士都有進化史。<br></p><p>1920年代：</p><p>早年影相係大件事，為免你郁身郁勢拍不好，影樓都會設置高椅、矮廊柱等給你倚傍。<br></p><p>1940年代：</p><p>開始可以有別樣的甫士，除了企，還可以坐，坐在地上可以輕鬆一點。<br></p><p>1950年代：</p><p>流行新年買布做新衫，相片裏的弟兄姊妹做件新衫齊拍照，「撞衫」無所謂吧。<br></p><p>1960年代：</p><p>西方文化及邵氏電影影響，流行西歐式背景，女士都要擺個丁字腳做指定動作。<br></p><p>1970-80年代：</p><p>日本風吹到，個個爭扮山口百惠，80年代成龍的孖V甫士更影響至今。</p><p>1990年代：</p><p>四大天王天下，郭富城側身chok樣跌膊手指指唔知指去邊，是為一代甫士王。</p><p>2000年代：</p><p>追求真切自然美，代表人物Twins。手機鏡頭出現，自拍照也逐漸流行。<br></p><p>2010年代：</p><p>相機普及加上機能進步，普通自拍已不能滿足，飄浮、進擊的巨人等搞鬼照可大玩特玩。<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>