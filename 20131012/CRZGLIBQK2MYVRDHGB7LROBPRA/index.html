<html><header><meta charset="utf-8"><title>是我小時候：李思欣奀妹襲地球</title></header><body><h1>是我小時候：李思欣奀妹襲地球</h1><p>李思欣童年時是家中破壞王，試過拆甩地球儀在客廳當足球踢，過腳癮之後撞大板，右腳使勁踢爆空心地球儀，小腿更插入球中，結果要送院縫針，留下疤痕。思欣曾令媽咪擔心，長大後才慢慢變乖。<br>撰文：比華利</p><p>外表嬌滴滴的李思欣，是家中孻女，難以想像她童年時是家中「小霸王」，破壞力不遜奀皮仔，幸好父母察覺後嚴加管教，小霸王得以糾正劣行，升中後變回乖乖女，還嫁得好老公范振鋒，才令李媽媽放下心頭大石。</p><p>流血縫5針</p><p>瘦削的思欣生於小康之家，家有一姊，兩姊妹自幼受父母和長輩寵愛，姊姊比較乖巧，不用父母操心，但思欣卻是百厭星，經常發生流血事件，她憶說：「記得我4歲好曳，有次爹哋媽咪出咗街，剩番工人姐姐睇住我同家姐，我又作怪。我同家姐一齊拆咗地球儀落嚟當波踢，碌嚟碌去好過癮，我越踢越起勁，右腳竟踢爆咗個空心地球儀，小腿插咗入去，血流如注，家姐驚叫工人姐姐。」</p><p>工人姐姐不懂替思欣護理傷口，直到李媽媽回家後，才馬上帶思欣去醫院看急症，因傷口太深而縫了5針。雖然李媽媽心痛，但回家還是大罵思欣一頓，至今腳上還留着疤痕。即使經常周身損傷，但思欣卻不會因痛而哭叫，練就她堅強的性格：「我自細好少喊，後來大咗，俾媽咪罰得多，開始乖咗。」</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>