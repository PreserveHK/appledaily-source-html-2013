<html><header><meta charset="utf-8"><title>獲特赦假釋死囚　港台開咪救邊青</title></header><body><h1>獲特赦假釋死囚　<br>港台開咪救邊青</h1><p>【本報訊】文錦棠因殺警及連環持械搶劫14間銀行，曾在獄中度過35年歲月；曾是死囚的他從鬼門關邊緣走出來，獲末代港督彭定康特赦，決志用過來人身份拉走身陷犯罪邊緣的青少年，「好多年輕人以為黑社會好威，但現實絕對唔係咁」。他下周起會在電台開咪講述自己曾誤入歧途的經歷及獄中生涯，「出到嚟最開心係感染到年輕人堂堂正正做個好人」。 <br>記者：梁德倫</p><p>香港電台《社區參與廣播服務試驗計劃》第二季下周一起在數碼31台廣播，共16個機構推出不同節目。由香港善導會負責的《甦mate》探討更生人士問題，並請來文錦棠現身說法。人稱Mandy哥的文錦棠今年61歲，小學未畢業便加入黑社會，後來更持械搶劫14間銀行，「第一次打劫匯豐分到兩萬蚊，當時係好大嚿錢。」他最終在深水埗搶劫渣打銀行時遇上警察圍捕，其間射死一名警員，流彈打傷三名途人，終鋃鐺入獄並判以死刑，後因英國廢除死刑而改判終身監禁。<br></p><p>他初時在獄中終日撩事鬥非，以打架賭博為樂，困坐牢房10多年後終醒悟，在獄中發憤讀書，回歸前獲彭定康特赦假釋。<br></p><p>巡迴500中學演講
</p><p>出獄後他加入福音傳道，巡迴全港500間中學演講。在街上不時有人和他打招呼，原來對方曾聽過他講座後不致誤入歧途，「見到佢哋堂堂正正咁做人我都好開心」。他指當年傷害過的人，現時做甚麼也不能彌補，虧欠之多根本不能償還，「有啲𡃁仔聽到我講話殺死過差人開頭拍手，但我反問佢哋，若果返到屋企知道死嘅係自己屋企人又會點諗，佢哋先明白係乜嘢一回事。」</p><p>此外，中華文化發展聯合會的節目《異鄉人的香港故事》請來在港土生土長的巴基斯坦裔人士Rizwan Ullah博士開咪，他指曾遇上身份認同的問題，「例如我有英國籍、種族係巴基斯坦，但我會自豪自己係香港人，咁我到底係乜嘢人呢？」公民黨負責《世界和平》節目，講述各國民主進程，其中梁家傑聲演林肯，透過廣播劇描繪邁向民主的進程。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>