<html><header><meta charset="utf-8"><title>馮仁昭四圍超--李蕙敏生B：話嚟就嚟 - 馮仁昭</title></header><body><h1>馮仁昭四圍超--<br>李蕙敏生B：話嚟就嚟 - 馮仁昭</h1><p>剛喺倫敦完婚嘅李蕙敏（Amanda），噚日孖住英籍老公Serge Micallef返港。二人約5點幾出閘，Amanda戴住鑽石婚戒，另戴上紫色皮革手帶，原來係老公送嘅生日禮物。記者仲要求二人合照，但Serge怕醜扭擰，最後Amanda獨力應付：「未得閒去honeymoon（蜜月）。」婚禮有乜愛的誓辭？佢笑言：「都係嗰啲，婚禮喺玻璃屋舉行，佢忍唔住喊，講咗好多好感動、好真摰嘅說話，唔係太戲劇性，大家都眼濕濕。Wyman（黃偉文）好多細節令我感動，讀完誓辭畀咗個hug（擁抱）我，千言萬語。」</p><p>香港補擺酒</p><p>Amanda考慮喺香港補擺喜酒，問到生育大計，佢就話：「話嚟就嚟，有就有，冇乜嘢所謂，有時見到BB衫都想買，順其自然。老公鍾意仔多啲，女仔大個多嘢煩。」佢表示會喺香港定居：「好唔捨得佢啲屋企人，見到佢哋好幸福，自己都好開心。」<br>採訪：盧妹<br>攝影：陳順禎<br>撰文：馮仁昭</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>