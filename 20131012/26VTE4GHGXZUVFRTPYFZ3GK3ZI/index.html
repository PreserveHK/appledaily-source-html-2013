<html><header><meta charset="utf-8"><title>全民攝影師：唔似咪唔似囉</title></header><body><h1>全民攝影師：唔似咪唔似囉</h1><p>講來講去，怎少得淹沒整個facebook的自拍？Blogger游游，5年前開始藉寫Blog之名搏命自拍，Yahoo Blog上累積百多萬點擊，被相機公司召喚教授自拍神技。游游說：「用不同的相機配合不同的角度，執埋相，可以拍出不一樣的自己。」喂，這好像叫做詐騙喎。她扁扁嘴：「唔似咪唔似囉！我鍾意呀！」<br>小時候的她貪靚，但品味雜亂：「那時不知怎樣才叫靚。覺得戴眼鏡靚，遂努力傷害眼睛。現在看，個樣真係好『劣』。」中六中七開始沉迷影貼紙相，大光燈、美白、又有得意公仔遮缺點，貴極都日日影，是為自拍啟蒙。後來在家練習，影百幾張一樣的表情甫士，才挑一張放上網。<br>經過4年日影夜影，一般Blogger只會對住塊鏡自拍全身，她則會揀個風和日麗的天，揀個人煙稀少的靚景與角度，擺好wide angle相機低炒自拍。光線自然，九頭身，腿勁長，真人明明同我差唔多㗎喎！游游：「我男友比我高，怎麼拍都拍得我又矮又肥。所以我唔俾佢影！」</p><p>足本收睇《亂噏24》x 甄子丹；天后潮媽陳慧琳接力登場 ！<br>周一至周五《亂噏24》預埋你： http://bit.ly/appletalk24 <br></p></body></html>