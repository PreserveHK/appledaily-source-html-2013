<html><header><meta charset="utf-8"><title>Old news is so exciting：熊黛林城城歡度33小時</title></header><body><h1>Old news is so exciting：<br>熊黛林城城歡度33小時</h1><p>前日係熊黛林（Lynn）33歲生日，亦係佢呢幾年嚟第一次單身過生日。往事只能回味，話說五年前嘅今日，Lynn都不知幾風騷，佢主動出擊，連人帶狗直奔城城喺大坑道嘅寓所過生日，是為轟動一時嘅「焚城33小時」。<br>事發喺08年嘅10月9日，Lynn為保「天王嫂」地位，高調駕駛城城送贈嘅Mini Cooper，直踩大坑道嘉園會城城，明知有大批傳媒守候，都無阻兩人雅興。記者喺城城門外通宵等候，但等足兩晚都未見人影，直至10月11日嘅朝早8點，先見Lynn露面，即係足足逗留33個鐘。城城為保護Lynn，亦安排6名Stanley Team保安人員，駕駛黑色七人車護送佢離開，認真大陣仗。之後七人車載Lynn返回益群道寓所，落車嗰陣Lynn仲唔小心露bra㖭。<br>可惜城城同Lynn始終敵唔過七年之癢，今年分手收場，「焚城」事件亦已成為歷史。<br>撰文：阿Wow </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>