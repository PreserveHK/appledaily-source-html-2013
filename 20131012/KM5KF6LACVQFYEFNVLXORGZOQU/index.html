<html><header><meta charset="utf-8"><title>有話兒：李玟無飯人妻</title></header><body><h1>有話兒：李玟無飯人妻</h1><p>37歲的李玟（CoCo）嫁給外籍老公Bruce，升呢做幸福人妻，結婚兩年依然是「無飯」主婦，去年聖誕才學識整愛心麵包，又會半夜起床斟茶服侍老公開視像會議，擔心老公膽固醇過高，更陪他戒食海鮮。希望跟老公白頭到老的CoCo，有套獨門夫妻相處撒手鐧，她說：「好多女人結婚想改變男人，男人就唔想女人改變，老公叫我千祈唔好變！」<br>撰文：余燕儀</p><p>婚後推出新專輯《盛開》的李玟，大碟主題圍繞愛，已是幸福人妻的她日前接受本報專訪時晒命說：「𠵱家叫我唱太悲哀嘅歌，唔係好真實，我個人比較開心，對生命有渴望同熱情，全碟唯一悲傷嘅歌係《能不能》，因為身邊好多朋友交往多年，時間將感情沖淡，𠵱家掙扎能唔能夠再一齊，朋友問我點解同老公仲係初戀feel？我叫佢哋諗番最初愛呢個人嘅原因，唔好放大佢啲衰嘢。」<br></p><p>半夜斟茶遞水
</p><p>在CoCo眼中，老公卻是零瑕疵，她笑咪咪說：「He's wonderful（他十分神奇），佢嘅優點係心地善良，非常顧家，好勤力。佢嗰間係紐約公司，有時瞓到半夜兩、三點起身開會，我會盡可能陪佢，攞支礦泉水畀佢飲，唔會自己瞓先，一定要互相體貼，就算約會佢遲一粒鐘我都唔會嬲，因為我都會遲到，為工作遲到要睇開啲，老公做嘢辛苦，老婆千祈唔好畀壓力佢。」<br>雖然結婚只有短短兩年，但CoCo深明夫妻相處之道：「好多女人結婚想改變男人，男人就唔想女人改變，老公叫我千祈唔好變，我只係要求佢注意飲食，因為佢鍾意食海鮮，但膽固醇高，我同佢一齊戒，唔食龍蝦、蜆、蟹。我唔識煮飯，但舊年聖誕學整麵包，老公食晒呀，我好有成就感。」<br></p><p>未準備做媽咪</p><p>有否信心白頭到老？她說：「我有信心，但感情好難講，睇到王菲離婚好難過，好多網民話對愛情好失望，我覺得要愛就要百分百投入，分手咪分手，至少你愛過。」雖然已經37歲，但CoCo不擔心做高齡媽媽，她笑說：「我覺得自己仲係baby，未準備做媽咪，有子女係天賜，冇都唔緊要，但生ＢＢ之後我唔會做嘢，想百分百照顧小孩。」老公跟前妻有兩個女兒，身為後母的CoCo說：「兩個女好乖好sweet，初時以為後母難做，但完全唔會，我唔係代替佢哋媽咪，我係佢哋朋友，佢哋去派對着乜嘢衫會嚟搵我。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>