<html><header><meta charset="utf-8"><title>再見理想　《AV》用過你又知唔知</title></header><body><h1>再見理想　《AV》用過你又知唔知</h1><p>九龍塘係好多港人心目中嘅「開房」勝地，尤其以「理想酒店」最為人知，直頭係該區地標。位於九龍塘根德道7號嘅理想酒店，即使未去過光顧，都一定會知道，就連亞視出採訪通告、出車入大埔亞視總台，集合地點都係理想酒店。<br><br>「理想」可以成為咁成功嘅偷情勝地，主要原因係當年九龍塘比較僻靜。慢慢九龍塘開始發達，商場同學校都開始多咗，但「理想酒店」仍然名氣十足，因為啱啱好喺港鐵站同巴士站，就算怕尷尬唔會約係「理想酒店」等，都會講句喺「理想酒店」附近，難怪有人話:「理想酒店個位其實最唔理想。」咁又係，喺正路口，真係一眼睇晒……係俾人睇晒。<br><br>「理想酒店」除咗係偷情勝地之外，好多電影都係喺到取景或者會講起「理想酒店」，近嘅就有開宗明義講偷情嘅彭浩翔電影《大丈夫》，喺戲入面陳小春飾演的李醫生說，佢「第一次爆房」就係喺「理想」。 而曾志偉就話「理想」嘅位置就最唔理想，暗示「理想酒店」偷情好易比人發現。<br><br>然後彭浩翔另一套嘅電影《AV》，講幾個大學生要扮拍AV，佢地喺戲入面就請咗個AV女優天宮真奈美來港，佢哋就話要安排天宮入住全港最理想嘅酒店，就係「理想酒店」喇。<br><br>唔講近年，講返91年嘅周星馳電影逃學威龍都有提過「理想酒店」，話說周星馳問細龜住邊到，細龜就先答九龍塘，周星馳再問佢：「住曬啊？」細龜就答：「理想酒店隔籬。」<br><br>除咗電影之外，都有MV喺「理想酒店」入面拍攝，好似梁漢文同已故歌手陳僖儀，都有喺到拍過MV。<br><br>所以話「理想酒店」真係香港一個好重要嘅集體回憶，所以唔少網民聽到「理想酒店」拆卸消息就大嘆可惜，因為除咗少咗個「開房」好地方，仲要係一個回憶再一次畀地產霸權拎走。</p><p>足本收睇《亂噏24》x 甄子丹；天后潮媽陳慧琳接力登場 ！<br>周一至周五《亂噏24》預埋你： http://bit.ly/appletalk24 </p></body></html>