<html><header><meta charset="utf-8"><title>住廉租屋　父母管教嚴</title></header><body><h1>住廉租屋　父母管教嚴</h1><p>【快樂童年】<br>當年的屋邨窮小子，今日成為醫學院院長。小時候家貧的陳家亮，與父母及弟弟居於300多呎的廉租屋牛頭角花園大廈畫眉樓9樓。30年後重遊舊地，陳家亮仍記得當年在走廊踢膠波、從家中觀看維港景色的快樂童年。</p><p>做廳長朝桁晚拆
</p><p>自中四搬離花園大廈後，訪問當日首次重遊舊地。車輛駛至九龍灣時急不及待叫司機靠左駛，希望看看牛頭角下邨附近、中學生時等車返學的巴士站，可惜已拆了。中學時他要從家走過一個小山坡到巴士站，乘2A巴士返學，等車連乘車需2小時，巴士設車上賣票，每程1毫半。 <br>他在畫眉樓樓下向上望，向記者指出當年居住的單位，他說雖然又逼又細，但有一個室內露台可晾衫；父母睡在木板間成的房間，他與弟弟做廳長，睡在朝桁晚拆的帆布床。「細個無冷氣，但係呢度其實好涼，我哋個單位可以睇到維港」。<br>童年生活簡樸，「姨媽住係對面，媽媽帶我哋去玩已經好開心，有時去電梯大堂踢毽、踢膠波」。只是父母管教甚嚴，可出大堂玩耍的時間不多。做的士司機的父親由小到大，灌輸「要努力讀書，如果唔係大個無前途」的思想。但小學時他很頑皮，差點要留班，曾要母親求班主任給他升班，結果被媽媽「打到飛起，周身藤條印」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>