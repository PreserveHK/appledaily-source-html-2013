<html><header><meta charset="utf-8"><title>作別雲霄味之啟航</title></header><body><h1>作別雲霄味之啟航</h1><p>劇集熱播，空中服務員即升呢為不少人的夢想職業，工作順道可周遊列國，又的確夠夢幻。那邊廂正是爭崩頭要入行，卻又有人告別天際，由高空轉戰飲食界，展開新的「旅程」，帶來的，是記憶中來自遠方的美味。<br>記者：何嘉茵<br>攝影：陳盛臣、潘志恆、部份照片由受訪者提供<br>模特兒：Carol@Pure Models</p><p>Petite Oyster　上環小巷精緻蠔吧</p><p>「以前成日飛，去到外國最鍾意發掘隱蔽小店，貪人情味濃厚，尤其對法國巷仔嘅海鮮餐廳印象深刻，嗰時諗，如果可以有間喺海邊嘅小木屋嘆蠔就好。」為了達成夢想，曾是空中服務員的Kyle，毅然辭職跑到英國，用了兩年時間在藍帶學院學廚，其間曾在酒店和餐廳實習，學習餐廳的運作。「空中服務員以前到45歲就要退休，所以要計劃好將來嘅生活，自己飛得越耐越嘴刁，又鍾意煮嘢，咁就喺上環巷仔開舖，夠僻靜之餘，又有外國情調。」</p><p>開張約三個月的Petite Oyster，主攻法國蠔，有較大路的Gillardeau、Special de Claire、Ostra regal，連Belon 0000都有，另有南非、蘇格蘭、西班牙、日本等接近20款生蠔選擇，全部原箱入口，品質有一定保證。Kyle首推內有青口、法國麵包蟹、螺等的海鮮拼盤，「每次去法國都會食海鮮拼盤，喺香港唔算普及，價錢又貴，所以咪用嚟做招牌菜。」<br>不說不知，Kyle年僅19歲已投身空少行列，當初為了擴闊視野，沒想過一做便逾十年。那懷念以前的生活嗎？「空少工作都幾自由，見到嘅比人哋多，不過無外界想像中咁多姿多采，都係一份工作箒！記得以前收工後，會同啲同事出外食飯，每次總是女多男少，哈，都幾惹人注目啊！」</p><p>Petite Oyster（2549 0808）</p><p>地址：上環蘇豪西街44號地舖</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>