<html><header><meta charset="utf-8"><title>中環在線：娜姐內衣品牌落戶尖沙嘴 - 李華華</title></header><body><h1>中環在線：娜姐內衣品牌落戶尖沙嘴 - 李華華</h1><p>周秀娜迅速由𡃁模界走紅，成為娛樂圈姐級人馬，近年投資嘅生意越來越多，除咗投資娛樂公司，早年因替內衣品牌蘭繆（La Miu）做代言人而索性入股La Miu。</p><p>商廈設試身室</p><p>香港少女未必咁熟La Miu，但原來呢個日本品牌早年已進軍內地，每年生意額過億元，最近薈萃國際（8041）旗下網購公司Babybamboo就成功將La Miu帶到香港市場，Babybamboo CEO陳啟成話，La Miu專攻少女市場，除咗網購，公司專登嚮尖沙嘴開咗間試身室。<br>陳啟成話，試身室喺商廈入面，有興趣嘅買家可以試啱size，再嚮網上慢慢揀款式，又唔使咁尷尬。<br>計華華話，如果娜姐可以耐不耐現身試室，除咗可以做生招牌，仲可以畀啲意見客人，La Miu香港嘅生意要追貼中國市場，未必無可能。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>