<html><header><meta charset="utf-8"><title>趙碩之心痛護DaDa</title></header><body><h1>趙碩之心痛護DaDa</h1><p>陳靜（DaDa）有份主演的電影《重口味》將上映，其他主角邵音音、關楚耀及衞詩雅昨日在旺角為優先場謝票。提到DaDa退出，音音姐表示跟她合作過三套電影，現不敢找她，怕自己忍不住鬧她，音音姐說：「我相信佢有苦衷，佢𠵱家平步青雲，但想做平凡人一定係下咗好大決心。」但她覺得DaDa退出的確可惜。</p><p>「點解逼佢退出」</p><p>不過DaDa日前又現身為彭浩翔電影補戲，似是食言，音音姐說：「咁做咗一半就要完成。」而謝票主持形容音音姐是女主角，她搞笑說：「我有着數，DaDa退出我就可以做女主角。」至於關楚耀及衞詩雅異口同聲謂沒有跟DaDa聯絡，相信她退出對電影影響票房不會太大影響。<br>另外，對於DaDa突然退出，不少藝人有意見，趙碩之前晚到旺角出席活動，她說：「心痛，點解逼到佢退出？」DaDa經理人施念慈指要告她，趙碩之似撐DaDa說：「公司係咪要咁做？」前港姐袁嘉敏前晚在會展為模特兒比賽做評判，DaDa退出令《喜愛夜蒲3》沒了女主角，袁嘉敏透露導演錢國偉曾找她演出：「因為我接咗王晶部戲，所以冇演。我覺Wilson（錢國偉）好慘，即使嫌應酬多都要忍埋佢，拍三個月啫。」<br>採訪、攝影：藍文浩</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>