<html><header><meta charset="utf-8"><title>杏兒追求者曇花一現</title></header><body><h1>杏兒追求者曇花一現</h1><p>胡杏兒大前晚夜蒲中環，同場竟有《求愛大作戰》導師Queenie，杏兒似向對方請教媾仔心得，杏兒昨日在黃埔為通識比賽擔任評判時表示，純粹朋友食飯，問到Queenie有否過她幾招？杏兒笑說：「冇啦，我問佢扮靚貼士。」有指胡定欣經常介紹男友給杏兒認識，令黃宗澤（Bosco）嬲爆，杏兒即說：「冇咁嘅事，佢（定欣）冇講呢啲嘢，佢同Bosco亦冇事。」<br>杏兒直言有圈外追求者，但只是曇花一現，未有時間了解。提到無綫劇《衝上雲霄II》遭陳法拉裸背搶鏡，她則說：「我真係冇所謂，各有各做！」她稱大結局應能返港宣傳，希望法拉都能出席。此外，杏兒前晚於北京出席時尚活動，並以開胸裝搶鏡。<br>採訪：溫敏芝<br>攝影：陳順禎</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>