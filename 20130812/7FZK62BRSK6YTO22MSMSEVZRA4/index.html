<html><header><meta charset="utf-8"><title>《星夢》不敗神話終結鄭俊弘輸畀羅鈞滿</title></header><body><h1>《星夢》不敗神話終結<br>鄭俊弘輸畀羅鈞滿</h1><p>無綫歌唱比賽《星夢傳奇》的「高分王」鄭俊弘參賽以來一直未輸過，前晚在將軍澳電視廣播城錄影第八集，七連冠的鄭俊弘終於跌落第二名，以3分之微輸給死敵羅鈞滿，打破不敗神話！楊思琦和李豪前晚加入參賽，但兩人歌藝一般，最後成為兩大包尾，思琦得157分，李豪得154分，雙雙出局。<br>巫啟賢前晚再任評判，他賽前表明要對付徒弟鄭俊弘，他說：「佢呢幾集都攞高分？今晚等我對付佢。」二人合照時表現生疏，自覺是嚴師的巫啟賢直言怕有衝突，他笑說：「見到都唔想同佢講嘢！」</p><p>唱《信任》失準</p><p>鄭俊弘直言演唱會後很少與師傅聯絡，他說：「唔怕俾人話老師偏心，因為佢都未過兩招畀我。」鄭俊弘以《信任》一曲參賽，惜表現失準走音，僅得173分。反而一直緊隨其後的羅鈞滿，獻唱《寂寞的男人》，被巫啟賢讚有感情，巫說：「雖然你係唱歌，但我聽到你嘅寂寞。」最終羅以176分險勝，他開心說：「巫老師畀佢分數好緊，嚴師出高徒。唔怕同Fred（鄭俊弘）傷感情，大家良性競爭。」問女友張文采有否戥他開心？他說：「我哋都好低調，但佢一直好支持我。」鄭俊弘直認發台瘟，他說：「可能有啲壓力，巫老師做評判怯怯哋，惟有下次努力啲。」</p><p>王君馨日前拍劇整傷腳踭韌帶，前晚要撐枴杖到場，她契媽亦有到場支持，王君馨賽前說：「好彩唱慢歌，如唱快歌仲要跳舞真係想喊。巫老師教過我運氣，希望我嘅投入度可打動觀眾。」最終她以168分得第四名，而排尾二出局的思琦說：「我都想巫老師畀多啲意見我，對登台好有幫助，唔怕惡評，我成日都喊，係感情流露嘅一種。」<br>採訪：黃曉妍<br>攝影：黃文偉</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>