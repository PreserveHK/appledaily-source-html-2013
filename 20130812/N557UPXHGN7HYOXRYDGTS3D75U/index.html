<html><header><meta charset="utf-8"><title>四歲女兒：Daddy要小心啲</title></header><body><h1>四歲女兒：Daddy要小心啲</h1><p>【本報訊】飄移王鄧智侖生命中的一切，似乎跟賽車結下不解緣。賽車為他帶來榮譽、事業，還給了他一個美滿的家庭。James多年前舉辦賽車Racing girl選舉時，認識當年任模特兒的Crystal，二人火速熱戀，結婚後更誕下一對子女。不過，今次決戰天門山難免令太太和子女提心吊膽，年僅四歲、一臉天真的女兒更率性地說：「好驚，好擔心，Daddy要小心啲呀，唔該你！」<br>為了這場生死對決，James近日不斷在珠海賽車場地操車，積極備戰，「飄移就係畀到我好滿足嘅快感，總之就好開心、好興奮」！他坦言，賽車手生涯很短，就像其他運動員一樣，到四十至五十歲便無法再賽車，因為飄移要快速作判斷和反應，需要很高體能和集中力，二、三十多歲是飄移車手的高峯期，所以他希望趁這段時間，盡力挑戰極限。<br>在賽車場上英姿颯颯的硬漢子，原來也有感性一面。他趁太太跟子女玩耍時不為意，偷偷跟記者說：「萬一我真係出咗事，希望你唔好搵我太太，我擔心佢。如果真係出事，你搵我細佬。」</p><p>「我對佢好有信心」
</p><p>相反，作為賽車手背後的女人，Crystal表現得十分「硬淨」，她說：「撞咗未必有損傷，賽車做足安全措施，亦未必出唔返嚟。飄移撞車係好常見，唔罕有，有時可能撞完開不到門。」近年為照顧子女，Crystal已減少做跟得夫人，但今次張家界生死對決，她卻破例陪伴丈夫左右。是否因為這場決戰太危險？她看了看丈夫笑說：「我對佢好有信心，佢知道自己可以做得到先去做！」</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>