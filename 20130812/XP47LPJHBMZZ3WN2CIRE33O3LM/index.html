<html><header><meta charset="utf-8"><title>Cool魔露「半點」靚靚素顏晒恩愛</title></header><body><h1>Cool魔露「半點」<br>靚靚素顏晒恩愛</h1><p>張智霖（Chilam）最近喺《衝上雲霄II》飾演風流帥氣「Cool魔」而人氣急升，Chilam喺劇中同唔少女演員有親熱戲，外界都擔心Chilam老婆袁詠儀（靚靚），睇到老公同其他女演員喺劇中親熱，會唔會唔開心0架？不過靚靚一於少理，日前佢話自己都係演員，佢覺得老公拍親熱戲都係小兒科。<br><br>呢排Chilam忙爆，除咗出席活動宣傳外，又被傳媒追訪，難得可以同老婆二人世界，梗係嘆返夠本輕鬆一下啦。噚日靚靚就喺微博貼咗張同Chilam曬太陽相。照片中Cool魔露咗「半點」，仲隱約見到「事業線」呀，瞓得好冧啵，靚靚就自拍大頭素顏照，佢留言話：「I got sunshine with Captain Cool」哇﹗好曬呀真係﹗</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>