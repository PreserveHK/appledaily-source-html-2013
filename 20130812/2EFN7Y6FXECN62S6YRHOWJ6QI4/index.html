<html><header><meta charset="utf-8"><title>傳自知惹禍哭住認錯DaDa累Mika被飛</title></header><body><h1>傳自知惹禍哭住認錯<br>DaDa累Mika被飛</h1><p>前途原本一片光明的陳靜（DaDa），上周四宣佈因患情緒病退出，但大前日又突然秘密為彭浩翔執導的《曼珠莎華》補戲，未有為錢國偉（Wilson）執導的《喜愛夜蒲3》開工，結果辣㷫Wilson，施念慈旗下𡃁模蕭美卡（Mika）和郭穎兒（Celia K.）等亦當殃，隨時被飛出《夜蒲3》演出。<br>據悉《夜蒲3》劇組昨日已開會商討對策，Wilson昨在電話中承認Mika和Celia戲份有影響，他說：「都會有可能，因為佢哋戲中原本係好姊妹，𠵱家成個古仔抽起晒。」問是否嬲施念慈？他說：「唔關事，但真係要洗牌再嚟過，全部大執位。」據悉DaDa和Mika在《夜蒲3》原本是好姊妹，但戲外Mika卻遭DaDa嫌棄，有消息指DaDa昨日向公司同事哭着認錯，自知闖大禍，但仍未有與施念慈直接對話。問DaDa「復出」可會接受，Wilson帶點不屑說：「我哋對事唔對人，佢一路冇交代清楚，唔能夠將資源、人力集中喺佢一個身上。」</p><p>錢國偉索償</p><p>前晚Wilson到澳門為雷頌德（Mark）作品演唱會擔任監製，他坦言若DaDa拒拍新戲，電影公司可能向她追討一切損失。他說：「唔明佢點解會咁，我之前見佢冇異樣，仲一齊研究角色同劇本。部戲唔係得佢一條線，少咗佢呢個人，我咪抽起呢條線，對佢對手王宗堯有影響。」他直言DaDa突然失蹤，令公司有損失，近兩日也要停工，他說：「其中一場百幾個演員一齊跳舞都拍唔到。」Wilson昨在微博餘怒未消，續發炮轟DaDa：「大家要眼睛明亮點，現在是DaDa選擇逃避，她從沒將問題說出一起解決，而且她已出現開工做其他工作，證明不是身體不能開工，而是利用大家的同情心，作出私心的政治決定！」而施念慈似被激到病，昨在電話中沒精打采說：「病咗，暫時冇嘢回應。」而陳靜則至截稿前仍未回覆。<br>此外，前晚方力申、鄧麗欣、陳慧琳（Kelly）有份參與Mark演唱會，Kelly透露囝囝蝦餃仔近日愛上看無綫劇《衝上雲霄II》，她說：「除咗鍾意睇Cool魔張智霖，佢最鍾意睇飛機同啲機師，佢會戴帽同耳機扮機師。」<br>採訪：王連連<br>攝影：黃偉雄</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24  </p></body></html>