<html><header><meta charset="utf-8"><title>「撩陰爪」嚇走DaDa？小方：我要公開道歉</title></header><body><h1>「撩陰爪」嚇走DaDa？<br>小方：我要公開道歉</h1><p>陳靜（DaDa）突然宣佈退出幕前，成為圈中熱話。方力申前晚同女友鄧麗欣（Stephy）演出雷頌德作品展，講到日前小方同DaDa錄影《超級無敵獎門人終極篇》，當日兩人玩得好投入，小方抱起DaDa時，險觸碰到DaDa下體，有指DaDa因為咁而唔開心，小方話：「我唔識呢啲功夫，唔係動作演員，玩遊戲投入唔為意，唔會中到目標。」<br><br>Stephy聞言即似寸小方話：「咁你嘅目標喺邊？」小方就笑話：「冇目標咪唔中。」<br><br>咁相唔相信因為小方差少少掂到DaDa下體，而令DaDa退出？Stephy話：「佢話冇，我就信佢。」小方又再話：「如果真係咁點，我係咪要公開道歉？不過應該唔會。」</p><p>講電影變講國情，阿澤彭導最後一星期做嘉賓，<br>未睇？即上《亂噏24》重溫！<br> http://bit.ly/appletalk24 </p></body></html>