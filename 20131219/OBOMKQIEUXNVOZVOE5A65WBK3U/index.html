<html><header><meta charset="utf-8"><title>樂香園：利豐的不祥預感 - 海迪</title></header><body><h1>樂香園：利豐的不祥預感 - 海迪</h1><p>已經沉寂咗一段時間嘅利豐（494），呢一個月又再被空軍襲擊，雖則偶有券商出聲力撐，但仍然難扭轉劣勢。利豐8月公佈中期業績時，上半年核心盈利為2.23億（美元．下同），如果要達到公司揚言嘅目標，即重回2011年時8.8億嘅盈利水平，即下半年盈利按年增長要超過一倍。<br>雖然聞說在利豐工作多年的投資者關係部要員，近月已經離職，不過利豐最近仍有趁pre-close前，和股東保持「良好溝通」。利豐從來係一間擅於調整市場預期嘅公司，觀乎該股呢排嘅股價走勢，你要海迪估3月張成績表會係點？我會估無驚喜囉。<br>除咗作為中間人嘅業務模式逐步式微外，最近證券界更擔心嘅係美國私人品牌（private label）市場開始收縮嘅問題。利豐6、7年前才建立的分銷業務，咪就係買咗大量呢啲名不經傳嘅品牌，既然市場趨勢已開始逆轉，意味分銷業務未來都唔會有乜前途，更會拖累埋於同一條供應鏈上嘅採購生意。聞說利豐有意喺業績後，又搞分析員日講三年計劃。仲記得上次嘅分析員日全世界都畀佢跣咗鑊金。海迪有啲不祥嘅預感。<br><br>海迪</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>