<html><header><meta charset="utf-8"><title>馮仁昭四圍超：寸嘴Barbie野戰猛男 - 馮仁昭</title></header><body><h1>馮仁昭四圍超：<br>寸嘴Barbie野戰猛男 - 馮仁昭</h1><p>拍得《喜愛夜蒲》系列，大部份女演員都肯豁出去博一鋪，好似上輯《夜蒲2》劉羽琦同沈震軒喺公園「打野戰」一幕，睇到人咬牙切齒，結果由配角升呢做主角。今年《夜蒲3》嘅「打野戰」重任就落喺「寸嘴Barbie」夏尉喻身上，雖然有雨僑、Jeana等，但Barbie臨場一絲不掛，同吳雲甫（Owen）喺中環露天酒吧暗角位嚟一場肉搏真人騷！</p><p>騷36G巨胸</p><p>聽講處女拍激情戲嘅Barbie原本有着tube top打底，但因Owen唔就手，結果佢索性除衫騷36G巨胸，Barbie出名胸大過頭，其中一張相疑似喺Owen手指罅中見到Barbie露點。Barbie噚日喺電話度話：「有將乳貼剪細，但應該唔會，反而驚有人偷窺，對面好多樓，如果有人影到，惟有當宣傳。」<br>《夜蒲3》原定聖誕檔期上映，但同期有《風暴》、《哈比人：荒谷魔龍》等大片，惟有改喺下月2號上映。Barbie話：「咁多人合力做好樣嘢，破千萬唔擔心，如果破億，我承諾由大家決定，票選一啲環節由我表演。」<br>撰文：馮仁昭</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>