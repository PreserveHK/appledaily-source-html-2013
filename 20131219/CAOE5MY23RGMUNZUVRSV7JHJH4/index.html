<html><header><meta charset="utf-8"><title>周麗淇大整蠱阿田疑似露點相</title></header><body><h1>周麗淇大整蠱<br>阿田疑似露點相</h1><p>田蕊妮大前晚憑《巨輪》奪得無綫視后及最受歡迎電視女角色，竟獲陪跑的周麗淇（Niki）上載阿田疑似露點相來贈興！大前晚Niki與視后阿田、鍾嘉欣、胡杏兒、徐子珊和楊怡玩自拍，Niki於凌晨時分上載這張自拍照，並謂：「榮幸和你們在一起，一個開心的晚上！」Niki這張自拍照是從左側拍攝，有網民發現照片中心口開窿打扮性感的阿田，右邊疑似走光露點。</p><p>忽然急刪相</p><p>記者昨日致電Niki經理人Marianne，對於Niki上載了阿田疑似露點相，Marianne說：「陰影位啫，佢黐晒膠紙，冇露點呀！」不過，記者跟Marianne通話沒多久，Niki便將阿田疑似露點相刪走，令人大有無私顯見私之感。記者再致電Marianne，她承認Niki刪走照片說：「係呀，delete咗，費事啲人瘋傳啦！」至於阿田則透過WhatsApp說：「我𠵱家忙緊！唔好意思！」而阿田丈夫杜汶澤則未有回覆。事有湊巧，阿田當晚在台上逐一多謝鍾嘉欣和胡杏兒等對手，但偏偏忘記了Niki名字：「死喇，我唔記得佢叫乜嘢名……」之後Niki上載了阿田疑似走光相，認真巧合。<br></p><p>靚靚掀罵戰</p><p>此外，張智霖（Chilam）大前晚敗給黃子華失落無綫視帝後，履行承諾送太太袁詠儀（靚靚）手鐲，靚靚其後在微博多謝無綫及一眾投票高層，擺明寸爆無綫，沒料到事件演變成靚靚跟網民罵戰。事緣不少網民卻指靚靚「說酸話」、欠風度及指Chilam輸不起，氣得靚靚逐一還擊說：「你有病嗎？你是來找事嗎？」之後靚靚索性將罵戰留言刪掉。<br>採訪：方圓</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>