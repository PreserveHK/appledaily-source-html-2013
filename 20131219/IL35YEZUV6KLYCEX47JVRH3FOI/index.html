<html><header><meta charset="utf-8"><title>中環在線：新片芬佬𢱑頭　華誼即插水 - 李華華</title></header><body><h1>中環在線：<br>新片芬佬𢱑頭　華誼即插水 - 李華華</h1><p>市場對著名導演馮小剛賀歲新片《私人訂制》期望甚殷，刺激發行商華誼兄弟個半月累升逾50%。套戲前晚喺北京首映，反應卻差強人意，有分析員直情話睇到一半睇唔落去，拖累華誼A股股價昨大跌一成至停板。<br>馮小剛每次有新片推出都備受關注，之前《非誠勿擾2》大賣，曾帶動華誼股價造好。《私人訂制》由《非誠勿擾》男主角葛優主演，仲有近年人氣女星白百何，市場一直預計要有10億、8億票房冇難度。點知前晚首映劣評如潮，令人大跌眼鏡，有內地分析員大肆唱淡，指套戲嘅劇情前重後輕，連貫性差，主題模糊，絕對遠低於預期云云。華華上網睇咗套戲嘅預告片，的確令人摸不着頭腦，套戲今日上畫，好多人可能就係睇吓明唔明，先買飛入場睇都未定。</p><p>足本收睇《亂噏24》x鄭秀文@杜琪峯；DADA閃電復出後首次專訪！<br>周一至周五《亂噏24》約定你： http://bit.ly/appletalk24  </p></body></html>