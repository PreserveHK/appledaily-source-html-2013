<html><header><meta charset="utf-8"><title>兩萬龜被棄　病龜水池播菌</title></header><body><h1>兩萬龜被棄　病龜水池播菌</h1><p>【記者吳淑義報道】長壽的龜類是本港熱門寵物之一，但不少主人在熱情過後就棄養，香港兩棲及爬蟲協會估計，全港約有400個水池，以平均每處有50隻龜計算，即有2萬隻龜被遺棄，部份病龜在水池恐會散播病菌，呼籲市民以領養代替購買新龜。<br>香港兩棲及爬蟲協會行政總監段國樑於兩周前接獲義工通報，指將軍澳文曲里水池有病龜出沒，到場撿獲一隻長約10吋，估計約10歲大的紅耳龜，即俗稱「巴西龜」，「雙眼腫到好似波子咁，明顯受到細菌感染，𠵱家睇緊獸醫，狀況比想像中嚴重，最少要兩至三個月先可醫好，亦有可能失明」。</p><p>波子曬太陽望能康復</p><p>段國樑為病龜取名「波子」，每天讓龜曬太陽，希望能早日康復。他讚揚文曲里公園水池管理不俗，水質清澈有多樣物種，但龜的數目急增，「我九個月前嚟過，當時大約有10隻龜，𠵱家就有30至40隻，大部份都有手掌咁大，相信有人養大咗，或者有病唔想要，拎嚟放生」。<br>部份棄養的龜患有眼疾或肺炎，胡亂放生會污染池水及造成交叉感染，記者也在場發現有龜兒雙眼腫起，懷疑已被感染。段國樑解釋：「龜係外來物種，病菌除咗會傳染同類，也可能令魚類染病，如果情況嚴重，市民接觸到池水，沾染到病菌可能有未能預計嘅影響。」<br>對於本港水池成放生勝地，他警告隨時會變殺生，「東九龍有個屋苑嘅龜池原本有超過200隻龜，實在太多，最後屋苑出咗通告，話只可以容納30隻龜，意味有百幾隻要人道毀滅」。<br>他表示，要避免悲劇發生，最重要從教育着手，「龜係長壽動物，隨時有幾十年命，飼養前最緊要係停一停，諗一諗，佢病咗會唔會帶佢去睇醫生？其實養任何動物，都有責任將佢養到終老，如果做唔到，不如唔好養。」</p></body></html>