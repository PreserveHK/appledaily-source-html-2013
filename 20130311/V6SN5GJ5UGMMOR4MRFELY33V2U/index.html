<html><header><meta charset="utf-8"><title>馮仁昭四圍超：林峯禁BB拍咀戲 - 馮仁昭</title></header><body><h1>馮仁昭四圍超：林峯禁BB拍咀戲 - 馮仁昭</h1><p>林峯噚日去咗尖沙嘴為「The One x Pingu冰上奇趣之旅」揭幕禮做嘉賓，Pingu fans甘比帶埋囡囡劉秀樺，仲有甘比妹陳諾韻撐場。<br>大會請人扮嘅Pingu公仔，聲稱要送林峯「五千」斤重嘅「五千魚」（吳千語）做禮物，林峯俾人玩都唔知，事後仲甜笑話：「係咩？我真係反應遲鈍，五千斤魚，我以為係個logo，但無傷大雅，大家戥我哋開心，不過前兩日我哋去睇戲，報道話係睇三級片，其實係睇另一部戲，我講咗會正常拍拖，大家見到唔使大驚小怪，亦唔使每次出嚟都講一次。」</p><p>收拾心情橫店開工
</p><p>經過多次把臂外遊，林峯話開工就要收拾心情，月中會去橫店拍劇，到時要同千語BB暫別一段日子。<br>問想唔想女友探班？林峯話：「唔知，不過中間要做宣傳，都要周圍走，最緊要唔好影響工作，我哋自己會調節。」林峯話會同BB互相鼓勵，問佢畀唔畀BB拍接吻戲？佢露咗底話：「工作需要啫！不過最好唔好啦！」<br>撰文：馮仁昭</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>