<html><header><meta charset="utf-8"><title>美食博覽　激減搶客　一鏟花膠筒　1斤賣1蚊</title></header><body><h1>美食博覽　激減搶客　<br>一鏟花膠筒　1斤賣1蚊</h1><p>【本報訊】新一屆美食博覽本月15日一連五天在灣仔會議展覽中心舉行，去屆沉寂一時的「限量1蚊貨」捲土重來。除1元鮑魚、1元紅酒外，更有參展商大玩噱頭，1元以地盤大鐵鏟，鏟走總值可達800元的花膠筒，負責人稱今年巿況不景，惟有推更多優惠搶客，料生意額按年升兩、三成。主辦單位預計今年入場人次突破40萬。<br>記者：蔡朗清　袁樂婷</p><p>美食博覽參展商安記海味，今年以「限名額」1元大鐵鏟清水花膠筒招徠。董事總經理潘權輝指，今年上半年巿道一般，消費者會等候大型美食節、工展會等才出手掃貨，故公司要推更多優惠才能刺激消費者購買慾，「我哋今年主打係花膠，展期首日頭10個客人，可用鏟鏟花膠，一鏟大約有一斤，價值成800蚊」。此外，厚花菇買兩包售99元，購買臘腸皇買二送一，「臘腸價錢返回10年前，花菇仲平過10年前㖭，希望生意額有有兩三成增長」。</p><p>8毫子試食榴槤雪糕
</p><p>主打馬來西亞進口榴槤產品的醉榴香，更突破「1蚊雞」，將原價49元一杯的D24馬拉榴槤雪糕，以0.8元試食價吸客，每日限量28杯；最新推出的臼籽榴槤冰皮月餅等將於會場優先發售。醉榴香負責人關維光指，今年推出不少新產品吸引愛榴槤之人，料生意額增長兩成。為慶祝開業八年，特別訂造重88公斤的巨型金榴槤月餅，內餡全是榴槤肉。巨型月餅仍在製作中，屆時將申請健力士世界紀錄。<br>由於新修定的《商品說明條例》已實施，參展商為防違法，改用會展價及會場價，其中以1元售賣鮑魚的金蘭醬油發言人稱，「我哋仲會係當眼處寫明1元會場價每日限售10罐」。<br>貿發局副總裁周啟良指，預計今年將有望衝破40萬大關。除公眾館有更多參展商參與，主打食品進出口市場的貿易館較往年大規模，韓國、墨西哥及日本等多國展商將專程來港設館宣傳。美食博覽展期本月15日至19日，尊貴美食區則由8月15日至18日。公眾館門票25元，套票40元可額外參觀尊貴美食區，「今年增設咗10元晚巿門票，只限15日至18日晚上6點後進場」。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>