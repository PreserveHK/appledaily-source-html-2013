<html><header><meta charset="utf-8"><title>中環在線：匯控獨董只做半年　即去FBI任局長 - 李華華</title></header><body><h1>中環在線：<br>匯控獨董只做半年　即去FBI任局長 - 李華華</h1><p>獅子行呢兩年多次捲入反洗黑錢不力風波，所以下定決心要執正佢，今年1月宣佈成立金融系統風險防護委員會（FSVC），當時宣佈委任前美國司法部副部長高銘（James Comey）做獨立非執董幫手贒實，3月生效，做咗半年，高銘9月就拜拜，因為佢有更大嘅任務，就係去做FBI（聯邦調查局），仲係做局長。</p><p>獲奧巴馬欽點</p><p>為加強內部監管，匯控（005）今年1月宣佈成立FSVC，職權包括各項反洗黑錢系統同監控措施，亦委任高銘呢位猛人做獨董，加入FSVC，任期三年。<br>點知轉頭，呢位猛人就俾美國總統奧巴馬睇中，搵佢去做FBI阿頭，接替即將離任嘅米勒（Robert Mueller）。高銘除咗喺2003至2005年做過美國司法部副部長，亦曾經做美國總統嘅企業詐騙專責小組主席，難怪咁搶手。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>