<html><header><meta charset="utf-8"><title>500蚊潮變Sam哥　仲有魚蛋拮爽！</title></header><body><h1>500蚊潮變Sam哥　仲有魚蛋拮爽！</h1><p>近期hit爆嘅《衝上雲霄II》令沉寂一時嘅「飛機頭」再次hit返，而「飛機頭」嘅始祖當然就係Sam哥（吳鎮宇）啦。噚日動主播吉吉（周吉佩）教大家如何用500蚊變成Sam哥。<br><br>500蚊點變Sam哥？吉吉帶咗個朋友仔Kevin先去銅記搵髮型師剪「飛機頭」，髮型師Terry更即場教授剪「飛機頭」方法，佢話：「飛機頭最重要有兩part，左右兩邊要夠青（剷青），另一part係頭頂頭駛又夠長，咁先梳得晒向後。」Terry指Kevin嘅髮質柔軟，好適合剪「飛機頭」。<br><br>而Terry仲教埋Kevin gel「飛機頭」嘅方法，佢話：「gel飛機頭嘅方法好簡單，先噴鹽水，吹乾，將頭髮向後梳，以少許髮泥定型，最後再噴定型噴霧。」<br><br>剪「飛機頭」用咗$108，吉吉再帶Kevin去旺角花園街，買《衝II》劇中Sam哥最常著嘅藍色Jacket（相似度近70%），盛惠$369，咦﹗仲剩$23喎，最後點少得Sam哥最重要嘅太陽眼鏡，買埋價值$20嘅太陽眼鏡，就連Kevin都大讚有Sam哥上身嘅感覺。<br><br>最後仲剩$3，吉吉就帶「翻版Sam哥」Kevin去拮魚蛋o添！！<br><br>場地提供：銅鑼灣Hair Star</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>