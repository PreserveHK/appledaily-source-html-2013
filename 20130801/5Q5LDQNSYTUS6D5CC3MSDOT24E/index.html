<html><header><meta charset="utf-8"><title>隔牆有耳：飛身救謬波　元秋發花癲 - 李八方</title></header><body><h1>隔牆有耳：<br>飛身救謬波　元秋發花癲 - 李八方</h1><p>謬波囤地衰到貼地，保皇黨為撐佢惟有面子都唔要。噚日立法會最後一場新界東北發展公聽會，長毛質詢時大鬧謬波用英屬處女島註冊公司做壞事，係「侮辱處女」；跟住輪到大嚿陳偉業鬧謬波做「19局長」，政壇元秋蔣麗芸即「飛身救波」，不停大叫，阻撓大嚿發言，結果休會時俾大嚿贈咗句「發花癲」。雖然元秋想向代主席謝偉銓投訴，但休會期間，投訴都冇用，惟有硬食。<br>元秋不甘心，會上發言時話全世界反對派都想執政黨落台，勸謬波睇開啲，仲話叫人落台啲人「發癲」。<br>范國威都有份叫謬波落台，聽到元秋咁講即時投訴，要求元秋收回冒犯言論，不過元秋唔認數，大吵大鬧，謝偉銓見場面失控，匆匆話夠鐘散會，收工！</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>