<html><header><meta charset="utf-8"><title>憂子受傷陳慧琳搵老公驗水槍</title></header><body><h1>憂子受傷<br>陳慧琳搵老公驗水槍</h1><p>【上海直擊】陳慧琳（Kelly）與楊冪昨在上海出席美心月餅活動，操廣東話的師傅即席教整月餅，Kelly為楊冪充當繙譯，並宣佈將派發五千個月餅給香港、甘肅等四地的長者及家庭。Kelly表示將與家人過中秋，細仔劉琛（小龍包）現可獨自食一個月餅。提到玩具反斗城售賣的一款高壓水槍可射穿10張A4紙，問Kelly可擔心傷眼問題？她說：「咁啱屋企有水槍，唔知係咪同一支。囝囝唔鍾意玩槍，如果係嗰支會掉，或者放閣樓，叫老公試吓先。」買玩具時留心？她說：「囝囝鍾意車，兩至三歲時會買三至四歲玩嘅畀佢，少買同年紀嘅，佢玩嗰時去邊，我就跟去邊。試過玩玩具時發生意外，夾手指反甲，好彩係皮外傷。」<br>對於梁漢文太太林文慧患乳癌，Kelly希望其癌症不再復發，提議梁漢文多帶太太遊埠，保持開心，自己亦定期檢查身體。近日傳有女星飯局報價單，曾自爆出道時獲邀去飯局的Kelly說：「自己生晒仔，邊有人問我去唔去，𠵱家食住家飯，冇人問價，冇飯食好慘，食月餅。」</p><p>楊冪呻少見男友</p><p>楊冪表示中秋節要工作，想與男友劉愷威一起過節：「愷威在天津和香港拍無綫新劇，看時間，互相探班。我現在在橫店拍古裝劇，很久沒見愷威。」會否怕他有小三？她說：「很放心，跟愷威媽媽關係很好，完全相信對方，不需要擔心。」她表示容許男友拍親熱戲，需要拍攝盡量不向對方講：「擔心吃醋而不看，看之前會問有沒有不能看的，關係好，即使生氣也不會氣太久。」曾與謝霆鋒及周迅合作的她，想知二人拍拖的傳聞真偽，但不會過問。<br>採訪、攝影：唐如</p><p>【動主播召喚敢你就來】<br>立即報名： http://anchor.nextmedia.com  </p></body></html>