<html><header><meta charset="utf-8"><title>馮仁昭四圍超：蔡少芬晒康復長腿 - 馮仁昭</title></header><body><h1>馮仁昭四圍超：蔡少芬晒康復長腿 - 馮仁昭</h1><p>人妻蔡少芬（Ada）前日帶乖女湯圓到沙灘，仲將母女拖手玩沙相擺上微博，可惜兩母女都冇着泳衣，不過着熱褲嘅Ada騷出一對白滑長腿，網友都留言讚佢係長腿姐姐。點知噚日Ada喺微博擺咗多張滾水淥腳相，原來早排Ada畀熱水燙傷大髀，自己唔敢刺破水泡，就叫老公幫手，好在𠵱家已經好番，Ada仲感謝主熱水冇傷到細女包子。<br>撰文：馮仁昭</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>