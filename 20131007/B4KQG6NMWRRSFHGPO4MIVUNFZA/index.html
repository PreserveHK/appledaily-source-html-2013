<html><header><meta charset="utf-8"><title>谷氣時裝騷</title></header><body><h1>谷氣時裝騷</h1><p>紐約時裝周原來唔係大人嘅專利，連細路都有佢哋嘅時裝周。噚日德國名模Heidi Klum就參加咗以細路做主角嘅紐約時裝周，仲帶埋成大班細路力谷佢有份嘅童裝品牌。40歲嘅Heidi同啲細路一樣咁開心，戴晒氣球帽手執氣球花，仲搞到成個場都係七彩繽紛嘅氣球，夠晒熱鬧。Heidi仲同班細路用𠵱家好流行嘅甜品Macaron砌成佢個品牌嘅招牌，但有個細路女竟然敢用啲忌廉嚟搽落Heidi個鼻度，Heidi都仲對鏡頭笑得好開心，唔知佢其實係咪谷氣過啲氣球呢？</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>