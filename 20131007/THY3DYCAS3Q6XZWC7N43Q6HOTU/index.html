<html><header><meta charset="utf-8"><title>愛到社企幫助智障人士半唐番　做義工融入香港</title></header><body><h1>愛到社企幫助智障人士<br>半唐番　做義工融入香港</h1><p>【特寫】<br>「同熱愛這片土地，大家刻骨銘記，愁或喜、生與死，也是香港地。」 27年前跟隨港人丈夫移民到港的法國人Christine（49歲），隨着時間洗禮，自覺是不折不扣的香港人，熱愛香港地，空暇更愛到社企及醫院做義工，展現異國共融的一份情。<br>記者：陳潔儀</p><p>大學時讀美術的Christine，來港後任導師教授小朋友畫畫，2006年半退休的她在朋友介紹下到社企餐廳任義工，初次接觸智障人士，協助他們投入社會，感受良多。「其實佢哋（智障人士）同普通人一樣，只係性格同能力上唔同，例如有啲計數叻啲；有啲記性好啲，只要多啲鼓勵佢哋，都可以做得好好。」她欣慰地說：「見到有啲學員初初好細膽，但睇住佢哋之後一日比一日進步，好開心見到佢哋可以自立！」</p><p>教授病童自製小手工</p><p>今晚7時於亞洲電視本港台播出的港台節目《香港故事》，Christine更會分享到醫院任義工的喜與悲。醫院每日求診的人數多不勝數，Christine有感等待看症的孩子苦悶，便到醫院任遊戲師義工，教授他們自製小手工。環保手袋、小枕頭，眼見小朋友發揮小宇宙製作「心血品」，她感到非常滿足。雖然如此，有些時候，看到小孩子受病魔折磨，教Christine感到無奈，「好記得有個13、14歲嘅小朋友，整完個公仔之後爸爸唔畀佢拎走，話佢咁大個唔應該再玩公仔，屋企亦冇地方擺。佢初時都有拎走，後來又好唔開心咁放返低走咗。其實有時家長冇諗過，小朋友好脆弱，亦好易就開心，一個公仔可能對一個小朋友都好重要，係佢哋努力嘅心血。」</p><p>婚後膽粗粗移民來港</p><p>「半唐番」Christine雖然愛香港，但廣東話始終仍是「半桶水」，她笑呵呵地說：「仲有好多字係識聽唔識講，有時都要夾雜住英文咁講。」她憶起30年前念大學時認識了從香港到當地留學的丈夫，結婚後更「膽粗粗」跟隨丈夫移民來港，他們的兒子今年已23歲。光陰似箭，Christine無怨無悔道：「</p></body></html>