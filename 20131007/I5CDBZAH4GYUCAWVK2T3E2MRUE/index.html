<html><header><meta charset="utf-8"><title>新地急套現力谷滬項目</title></header><body><h1>新地急套現力谷滬項目</h1><p>【拆局】<br>新地（016）罕有「送大禮」式散貨，有分析員認為，新地以減價形式推售天璽，反映集團「睇淡」貴價樓的市道，加上集團有需要加快資金回籠，以集中火力發展上海徐家匯的超級項目。<br>有外資房地產分析員指出，新地減價出售天璽，意味集團對樓價投下不信任票，「一路都講緊『辣招』對類似天璽呢啲炒家最鍾意嘅中低價豪宅影響最大，𠵱家仲係低息環境，樓市都叫做仍然係好景，咪賣快啲囉！加上佢哋又話要拎錢返上海發展，（減價）何樂而不為？」</p><p>「減價賣樓是順勢而行」</p><p>中信証券國際證券研究部房地產行業執行董事顏偉洪認為，新地今次減價賣樓只是順勢而行，「佢哋都喺按着市場去做，唔通仲拎住上年個價去賣咩？（佢哋）又好耐冇樓賣，咪要平啲追返囉！」他指新地在香港套現後，有助將資金調配至上海項目。<br>面對本地樓市政策風險不斷增加，新地早已加強在內地市場發展，上月以刷新上海地王紀錄的276億港元，獨資投得徐家匯的黃金地皮，成為本地發展商在內地最大的單一投地。新地聯席主席郭炳江早前於業績會中表示，本港樓市尤其豪宅受辣招影響較大，會按市場情況推售項目，更揚言未來「月月有新盤」，除天璽貨尾外，料陸續推出西環ImperialKennedy、粉嶺瓏山一號、屯門瓏門2期及元朗爾巒。<br>郭炳江補充，未來五年會主攻上海項目，並會在不作融資情況下投放近500億元的「彈藥」。市場估計，今次天璽貨尾悉售，可套現逾40億元。</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>