<html><header><meta charset="utf-8"><title>隔牆有耳：施「髮」術　余若薇改造型 - 李八方</title></header><body><h1>隔牆有耳：<br>施「髮」術　余若薇改造型 - 李八方</h1><p>公民黨主席余若薇（Audrey）次女胡凱琳（Cheryl）早前出閣，榮升外母嘅Audrey，嗰排刻意恤咗個雍容華貴、髮尾微鬈嘅「外母頭」，唔知係咪變「髮」新形象大受好評，所以Audrey最近出席公開活動，都不時以呢個新髮型示人，告別以往嘅直髮。<br>好似噚日佢出席公民黨同真普選聯盟搞嘅政改論壇，身為講者之一嘅Audrey，都係一頭鬈髮，睇起嚟份外醒神。據知Audrey要成日上髮型屋整頭髮，先維持到呢個靚靚新造型。</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>