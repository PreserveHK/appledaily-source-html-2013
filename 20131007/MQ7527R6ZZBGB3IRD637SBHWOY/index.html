<html><header><meta charset="utf-8"><title>家人好姊妹幫度難關　肥媽三度落淚</title></header><body><h1>家人好姊妹幫度難關　肥媽三度落淚</h1><p>葉麗儀、陳潔靈和肥媽瑪利亞前晚在紅館演出「3個女人1個墟2013唱過界演唱會」，當中陳潔靈最性感，但兩件歌衫均不慎露出胸墊。三個女人曾傳不和，在台上互相寸嘴，肥媽唱《小草》激動地說：「好多人自覺懷才不遇，但香港人唔死得，努力野火吹不盡，春風吹又生。」陳潔靈不禁說：「你可以做特首！」肥媽認真地說：「呢份工打死都唔會做，我叫啲仔同孫唔好做賊同特首，如果唔係冚家俾佢反轉。」陳潔靈似乎擔心她講多錯多便說：「你講嘢好有氣派，但轉一轉話題，唔係佢唔收口。」</p><p>腫瘤6厘米大</p><p>子宮生瘤的肥媽三度落淚，她感觸地說：「今次可能係我最後一次喺紅館做騷，有朋友冇時間見面食飯，今晚專登叫佢哋嚟睇，當最後一次演唱會。」陳潔靈圖打圓場叫肥媽自己開，肥媽答道：「開玩笑咩！」肥媽透露兒孫有來支持，四代同堂樂也融融，其中一名孫仔在台邊獻吻，不少粉絲派利是及送花。肥媽唱《Mama I Love You》時哭着說：「我六歲已出嚟做小販同『咕喱』，好多人幫過我，特別係家人，有病冇同佢哋講，係怕佢哋擔心，但我做錯乜，佢哋都會支持我。」肥媽唱《友誼之光》又感動到喊，安哥時三人拖手合唱《明星》，葉麗儀感觸說：「走過咁多段路，好彩有咁多好姊妹陪住，天下無不散之筵席。」肥媽又再爆喊。而陳潔靈隔空與張國榮合唱《誰令你心痴》後說：「10年了，miss you Leslie and Anita！」</p><p>完騷後，肥媽透露下月中會入院切除腫瘤，腫瘤有6點幾厘米大，至今未睇報告，未知良性或惡性，她說：「橫掂都要切，老公好嬲呀，叫我唔好做演唱會，切咗先。但我覺得吉人自有天相，實冇事。」陳潔靈則否認不和傳聞。<br>採訪：王連連<br>攝影：陳俊強</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>