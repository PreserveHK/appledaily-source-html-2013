<html><header><meta charset="utf-8"><title>馮仁昭四圍超：腸胃炎兼肺炎Baby帶病復工呻苦 - 馮仁昭</title></header><body><h1>馮仁昭四圍超：腸胃炎兼肺炎<br>Baby帶病復工呻苦 - 馮仁昭</h1><p>楊穎（Angelababy）日前喺巴黎做到感冒發燒，一返嚟香港就入院留醫，住咗一晚醫院後退咗燒就返屋企休息，但個病仲未好，噚日佢又返咗北京準備拍華誼投資、顧長衛新片《微信時代的文藝愛情》，男主角就搵嚟電視劇《愛情公寓》嘅男主角陳赫。</p><p>趕拍新戲</p><p>Baby抵京後就開始同導演見面、開會，呢兩日就正式入組，噚日佢喺微博留言：「所謂的禍不單行。之前發燒檢查出來是肺炎，心想，肺炎也沒甚麼了不起，抗生素吃了3天，又變成腸胃炎，今天被劇組急召到北京，又遇上霧霾天氣，對於肺炎來講，我好得了嘛？這一天的車程加飛機為了怕不斷找廁所，一天都沒敢吃東西，到了酒店，吃了碗麵，又找廁所了。哎，我快放棄我自己了。」<br>嘩！睇嚟Baby狀態咁差，點拍戲呢？其實劇組係咪應該畀佢好好養好病先去開工呢！咁樣長期唔夠休息，飛嚟飛去，鐵人都死啦！<br>撰文：馮仁昭</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>