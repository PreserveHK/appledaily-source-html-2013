<html><header><meta charset="utf-8"><title>隔牆有耳：浸大籌款　拍賣饒老墨寶 - 李八方</title></header><body><h1>隔牆有耳：<br>浸大籌款　拍賣饒老墨寶 - 李八方</h1><p>浸會大學今年1月創立咗「香港浸會大學饒宗頤國學院」，係本港首間國學院嚟㗎，旨在傳承國學。國學院除咗以饒宗頤教授命名，仲搵咗饒老出任永遠榮譽院長。饒老對呢間國學院亦好上心，慷慨捐贈12套書畫精品，畀浸大今晚搞慈善拍賣晚會，作品包括「松柏長青連章草七言聯」及「海納百川」等，拍價由100萬至250萬港元不等，希望為國學院籌募到基本運作資金，用嚟搞國學活動同教研，政務司司長林鄭月娥同中聯辦副主任王志民今晚仲會現身撐場㖭。</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>