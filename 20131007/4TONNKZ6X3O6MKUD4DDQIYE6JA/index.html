<html><header><meta charset="utf-8"><title>傅嘉莉打開事業線千語：着低V尷尬</title></header><body><h1>傅嘉莉打開事業線<br>千語：着低V尷尬</h1><p>吳千語、周柏豪、岑麗香和傳嘉莉等，前晚到尖沙嘴出席i.t時裝活動，穿上低V西裝谷胸騷事業線及長腿的傅嘉莉，最為性感，千語穿cropped top及短裙露小蠻腰，自言安全不用打底。<br></p><p>露腰唔怕走光</p><p>千語說：「性感呢方面好保守，check咗睇唔到嘢，露一截腰，平時影相可以性感啲，自己好大意，出活動驚走光。」記者問到男友林峯會否禁止她性感，她說：「不嬲都唔性感，自己底線高，佢都信任我，我最性感只係試過金像獎試衫着deep V，睇番都尷尬。」<br>問到拍電影會否可以較性感，千語說：「未試過，泳衣都可以試，試過着冇帶bikini驚甩出嚟，性感唔係自己範疇。」<br></p><p>柏豪想遇AV男</p><p>周柏豪提到與日本AV男優樣貌相似，他表示友人給了該AV男優的片段讓其欣賞，他說：「朋友都覺得好好笑，不過喺我面前唔敢提，我係成年人睇過條片，冇人能夠似到我，佢大隻，身形好，我同髮型師講，佩服佢做運動時，set到個頭咁高，好專業，祝佢事業興旺，如果佢嚟香港，我都想會吓佢。」<br>採訪：林嘉慈<br>攝影：陳慧安</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好 <br>多時裝靚嘢睇！</p></body></html>