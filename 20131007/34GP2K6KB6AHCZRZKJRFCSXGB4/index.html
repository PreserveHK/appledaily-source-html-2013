<html><header><meta charset="utf-8"><title>東主寧蝕錢　堅拒返港</title></header><body><h1>東主寧蝕錢　堅拒返港</h1><p>【台北定居】<br>54歲的陳偉民（Raymond）任職傳媒工作，97過後不滿言論自由收窄，認為反正香港受中國監控，倒不如深入虎穴，09年毅然離港與女友直闖北京，開設媒體工作坊。但在京混了五年，頂不住當地烏煙瘴氣，又不想回港，去年決定轉戰台北，開設咖啡店婆娑(Canopy cafe-lifestyle)。快一年了，Raymond對台灣又愛又恨，愛這裏好山好水的居住環境，恨的是條件苛刻歧視外人。</p><p>營業額達標方可續居</p><p>Raymond與女友Kia現已結婚，以「工作居留」入台開設咖啡店，留台條件是，每年必須做到300萬台幣（港幣約79萬元）營業額才可續居一年；還要替員工買保險，即使兼職數天員工也要購足一個月保險，「兼職做7日你就要買7日保險，當地人就可以網上搞手續，我哋外來人就要日日親身到辦事處做手續。玩咩？惟有賠本買一個月保險」。<br>員工亦令Raymond勞氣萬分，「台灣人好安於現狀，叫職員加班，畀錢都唔做，話要享受生活；啲客又嫌咖啡貴，不斷索優惠，飲一杯咖啡坐成日」。<br>Raymond稱，迄今已蝕300萬台幣，打算找台灣人入股，「喺台灣都好講關係，有台灣拍檔好做啲」。他說，退休來台灣生活不錯，打拼創業就要想清楚。話雖如此，Raymond這一刻還是選擇留低，「梁振英上場後，香港情況越來越差，返香港係最後嘅選擇」。<br>《蘋果》記者</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24  </p></body></html>