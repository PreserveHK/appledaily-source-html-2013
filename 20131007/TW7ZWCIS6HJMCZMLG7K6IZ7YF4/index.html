<html><header><meta charset="utf-8"><title>餐廳主任「降級」洗碗</title></header><body><h1>餐廳主任「降級」洗碗</h1><p>【本報訊】洗碗工勁渴巿，除私營食肆難請人，連鎖快餐店大快活集團旗下的茶餐廳「友天地」，亦出現洗碗工短缺，餐廳兩個月前起安排侍應輪流頂檔做洗碗，部份侍應叫苦連天。記者到該餐廳應徵侍應，兩天工作實地了解到侍應和洗碗工之苦。由於記者屬新手，上班首周並未被安排輪流洗碗，但第一天工作9小時，則目擊女主任亦要頂更洗碗洗足10小時。</p><p>「洗到手指痛」
</p><p>年約30歲的主任級員工，平日穿上綠色制服，但當天朝八晚六變身洗碗阿姐。記者所見，午巿繁忙時段，3小時已堆積逾50盤碗碟，高峯期更多達100盤，即使餐廳設有洗碗碟機，但仍「洗到冇停手」。該主任見午巿「踢腳」還主動幫手：「頭先見出面咁忙，諗住幫吓手，點知攞兩杯飲品都手震，啲手指有啲痛，可能未試過洗咁耐碗。」當日晚市更額外要多兩名女侍應幫忙洗碗：「冇人洗都要做㗎！」<br>友天地經理羅小姐坦言，自最低工資成立後，不論28元還是30元也難以請人，近三個月洗碗工人手短缺，即使增至時薪40元仍未請夠人，而餐廳一般需有四至五名洗碗工作輪替，現時尚欠兩名，現階段惟有叫其他員工幫手洗碗，幸而各人均願意合作。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>