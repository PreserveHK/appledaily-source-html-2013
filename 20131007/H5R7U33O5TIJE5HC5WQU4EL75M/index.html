<html><header><meta charset="utf-8"><title>電視撈飯：伊健兩舊愛聚頭好勝GiGi重提當年情</title></header><body><h1>電視撈飯：伊健兩舊愛聚頭<br>好勝GiGi重提當年情</h1><p>黎芷珊主持嘅清談節目《最佳女主角》今晚嘅女主角係梁詠琪，佢哋兩個先後戀上鄭伊健，由前前前女友訪問番伊健嘅前女友，聽落幾吸引喎！有好勝GiGi之稱嘅梁詠琪，喺節目度解釋成件事嘅來源，原來係鄭伊健開嘅玩笑，佢話：「我哋喺未正式拍拖時，有傳媒問伊健點樣形容幾位好朋友，佢話我係白羊座，白羊座嘅性格係『好勝』、『倔強』，點知呢件事好像蝴蝶效應一樣，越滾越大。事後佢有向我道歉，我亦當係一個玩笑！」芷珊跟住「打蛇隨棍上」問GiGi覺得自己係咪「好勝」？鏡頭前見到GiGi有啲黑面，不過佢話自己唔係「好勝」！<br>當年盛傳GiGi為咗好勝同面子，趁住伊健生日，通知各大傳媒佢會去伊健屋企，結果影到GiGi喺伊健屋企門口行出嚟嘅相，逼伊健公開戀情，GiG話：「一定唔係！」亦否認係自己嘅介入，令伊健同邵美琪分手：「當時伊健想開始戀情嘅時候，佢話已同Maggie分開。」</p><p>舊愛間接做媒人</p><p>講到拍拖6年分手，佢話：「嗰陣相處時間少，睇唔到大家係對方嘅終生伴侶，所以就分手。」講完舊愛，GiGi亦有提到同西班牙人老公Sergio閃電情緣，GiGi話喺11年完成演唱會後有兩星期假期，喺法籍前男友Sly嘅介紹下，識咗一個西班牙嘅女性朋友，呢個女朋友介紹GiGi去酒吧感受西班牙文化，結果佢遇到生命中最重要嘅男人Sergio，芷珊仲專登搵咗Sergio喺鏡頭前同梁詠琪用西班牙話說「我愛你」。<br>版主：陳基征</p><p><br>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>