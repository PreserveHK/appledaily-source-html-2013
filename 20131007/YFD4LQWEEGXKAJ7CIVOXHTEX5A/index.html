<html><header><meta charset="utf-8"><title>惡少做燒臘　入贅女家</title></header><body><h1>惡少做燒臘　入贅女家</h1><p>【淡水開舖】<br>「喺淡水水源街提起香港燒臘，就知道係財哥」。42歲的葉正財，年少輕狂，在港走旁門左道，17年前避走台北投靠哥哥做燒臘，社會氣氛簡單，想惡、想壞也壞不出樣，重新上路，結果成為太太的好老公、三名孩子的好爸爸，「諗番轉頭，冇諗過有個咁美滿嘅家，台灣畀到我」。</p><p>組織美滿五口家</p><p>財哥憶述，20多歲初到台灣，當地生活節奏緩慢，沒有夜生活，「喺香港晚晚周圍蒲，嚟到台灣冇夜生活，想唔修心養性都唔得」。正值壯年，財哥未有逃避服兵役，「想操Fit自己，點知當咗一個月，體檢話我唔得，要退役」。<br>財哥來到台灣認識泰雅族女友，「嚟到台灣唔想再玩，認真交往，到談婚論嫁先知同原住民結婚要入贅女家，孩子只跟老婆姓。我冇所謂，原住民有好多福利，讀書唔使錢，梗係跟老婆姓啦」。<br>財哥自立門戶開設牛肉麵店失利，幸得非親非故的台灣朋友出錢，兩年前於淡水開設燒臘店「香港燒臘財哥」，在台信了基督教的財哥說：「係神嘅恩賜，喺台灣遇到義無反顧嘅台灣人協助，又幫我用咗我個樣設計燒味店Logo，令到好多人認識。」記者訪問當天，大批學生絡繹不絕排隊買飯，財哥露出招牌笑容不斷斬燒臘，斬出一個美滿家庭，「啲細路3個月大到12歲，一家5口住喺600呎屋，係自己買㗎，喺香港就買唔起」。財哥指遇到不少移居台灣的港人抱怨生活不理想，「其實嚟到台灣，就融合呢個社會，開心咁生活」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>