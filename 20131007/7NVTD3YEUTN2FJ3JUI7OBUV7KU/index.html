<html><header><meta charset="utf-8"><title>為理想拍戲　淪落借貴利</title></header><body><h1>為理想拍戲　淪落借貴利</h1><p>「宇宙最強」稱號由來，一直是眾人心中疑問。肥佬黎毫不矯飾單刀直入：「你話『宇宙最強』，呢個花名係人哋比你，定自己比自己？」丹爺愕一愕然，尷尬說：「人哋俾我嘅，媒體啲朋友俾嘅啫，我覺得即係……好過鬧你吖！」丹爺憶起95年王晶曾向他開出三部片約，合共280萬元，但他卻自組公司，並推掉了10部片，就是為了拍有理想的電影《殺殺人、跳跳舞》。其間遇上金融風暴，令資金周轉不寧，甚至淪落借貴利。丹爺說：「銀行得番100蚊咋！製片就話不如借高利貸啦，我就借咗三個禮拜。」票房仆直，但他憑該片奪得北海道影展的最佳年青導演獎，他高興得「眼都濕埋」。<br><br>收睇周四晚《亂噏24》之前，不妨搵番套《殺殺人、跳跳舞》睇睇喇！</p><p>足本收睇《亂噏24》x 卓韻芝；緊接歡迎「宇宙最強」甄子丹！<br>周一至周五《亂噏24》預埋你： http://bit.ly/appletalk24 </p></body></html>