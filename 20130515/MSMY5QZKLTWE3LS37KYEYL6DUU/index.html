<html><header><meta charset="utf-8"><title>中環迷你裙：「二仔底」的宿命 - Samantha</title></header><body><h1>中環迷你裙：「二仔底」的宿命 - Samantha</h1><p>一位打造自家品牌的廠商，在數小時的飯局提足幾次「品牌講歷史」。強國品牌長年做二仔底──死跟，同唔少港孩家長一樣，慨嘆輸在起跑線上。歐洲品牌動輒逾百年歷史，中國近百年來，為外敵為自己人打餐死，為口奔馳幾十年，難以兼顧品味，國際品牌大賺，土炮品牌只有在旁邊恨得牙癢癢。<br>為擺脫二仔底的宿命，中國人由擅長的代理開始，鐘錶代理商亨得利（3389）全國開逾400間分店，上月斥2.38億元增持做珠寶手錶銷售的豐溢，希望將零售網絡拓展至本港，增加中檔零售的市場份額，話口未完，銅鑼灣時代廣場就見到亨得利掛咗個幾層高的banner大賣廣告。<br>到亨得利分店走一轉，就好似搭地鐵總分得出中港同胞一樣，舖頭裝修已說明一切。<br>亨得利推中檔錶若想中港同胞通殺，Samantha不禁問，點解要揀你？隻隻國際品牌已有自己地盤推自家錶，若唔好好調整吓銷售策略，那2億銀就白使了。<br><br>Samantha<br>本欄逢周三、五刊出</p></body></html>