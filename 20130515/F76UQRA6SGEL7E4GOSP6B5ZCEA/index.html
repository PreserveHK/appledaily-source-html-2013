<html><header><meta charset="utf-8"><title>任達華：勇敢偉大</title></header><body><h1>任達華：勇敢偉大</h1><p>任達華03年曾與安琪蓮娜祖莉合作演出荷李活電影《盜墓者羅拉：生命之匙》（Lara Croft Tomb Raider：The Cradle of Life），對於安琪蓮娜切除乳房組織，華仔昨在電話說：「佢勇敢偉大，內心世界太美啦，佢呢個決定仲畀癌症病人帶出好多鼓勵，千祈唔好諱疾忌醫，無論作為女性或母親，佢都好偉大。希望佢早日康服，以後都咁健康，我期待再同佢一齊合作。」他又寄語畢彼特（Brad Pitt）任何時候都要愛安琪蓮娜。<br>華仔太太琦琦昨在金鐘說：「我聽到毛管戙，好可惜，佢係我女神，既然決定咗就送上祝福，母愛真係偉大。」同場的謝婷婷說：「佢犧牲自己為咗仔女，好偉大。」鍾楚紅昨晚也大讚說：「佢叻同迷人地方就係大愛，如果我有事都會做，但如果同佢同一個case就好難講。」梁詠琪（GiGi）和熊黛林（Lynn）曾任關注乳癌的粉紅絲帶代言人，GiGi說：「佢嘅舉動帶畀乳癌者無形支持，相信佢嘅家人以佢為榮。」Lynn也說：「好勇敢，無論乜嘢事都好，唔放棄都有希望。」<br>採訪：比華利</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://hk.add.nextmedia.com  睇番足本網上版，除咗有專訪外，仲有好多時裝靚嘢睇！</p></body></html>