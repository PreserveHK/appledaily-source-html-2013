<html><header><meta charset="utf-8"><title>紅姑：追我會彈開</title></header><body><h1>紅姑：追我會彈開</h1><p>鍾楚紅與謝婷婷等昨晚在金鐘出席皮革品牌活動，被指是紅姑緋聞男友二號的男助手Leo亦有隨行，不過兩人不願合照。<br>紅姑見記者即笑說：「笑死我，佢一朝早send過嚟，嚇死。」問她被指是型男一號的agnes b.高層是否真命天子？紅姑說：「如果係會勇敢企出嚟，而我哋只係朋友，二號仲話唔想幫我做嘢，真係慘。冇諗呢啲，朋友唔淨係得男女朋友，我哋傾得埋，大家珍惜友誼。」問對方有否追求過？她直言：「追我會彈開。」又笑稱送花只因全世界都知道她喜歡花，雖然冇人追，但她透露有人喜歡自己。<br>同場的謝婷婷對於姪仔Lucas被偷拍，她認為學校有責任保護小朋友，但她笑說：「個攝影師咁叻，搵到位都冇辦法，不過佢哋有霆鋒做爸爸已經係最安全。」<br>採訪：林嘉慈<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://hk.add.nextmedia.com  睇番足本網上版，除咗有專訪外，仲有好多時裝靚嘢睇！</p></body></html>