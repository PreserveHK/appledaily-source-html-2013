<html><header><meta charset="utf-8"><title>蘋機會：3DTV連BD碟機開倉　平過買S4</title></header><body><h1>蘋機會：3DTV連BD碟機開倉　平過買S4</h1><p>追求影音生活，大尺寸電視和環迴靚聲，絕對係必備武器！近期4K彈起，故令電視售價創新高，但想玩平貨又不是無選擇；下周四起，一田將舉行五天開倉優惠，當中32吋電視連播放器的3D影音組合，大概五千餘元有交易，計落仲平過買S4喎！<br><br>記者：陳國輝　<br><br>攝影：周旭文　<br><br>模特兒：Fiona</p><p>46吋連碟機　勁慳一萬</p><p>3DTV都有高中低唔同檔次，如果預算金額近萬元，可考慮46吋的3D LED iDTV！這款UA46ES6900具備Smart TV功能，除採用主動式3D，可以單撈遊戲、影片同埋Apps，亦可瀏覽網頁，用部46吋大電視上網，感覺夠晒爽！售價方面，折算後唔使一萬，比起原價$18,780，相等於大概五折發售。<br>當然，淨係齋睇3D靚畫又點滿足到大家！同場有部Panasonic 5.1影音組合SCBTT190，機身用料膠膠哋，但支援3D藍光格式，而且正面有SD卡槽，無論睇碟或直接抄個File都可隨時播放，兩件加埋$11,987，比原來慳近萬蚊。</p><p>Samsung UA46ES6900
<br>優惠價：$9,988（限20部） </p><p>原價：$18,780</p><p>Panasonic SCBTT190
<br>優惠價：$1,999（限30部） </p><p>原價：$3,280</p><p>Toshiba 50KL300
<br>優惠價：$8,990  </p><p>原價：$18,800</p><p>Samsung UA55ES6900
<br>優惠價：$16,888（限30部） </p><p>原價：$25,980</p><p>3D房仔組合
</p><p>唔係人人會捨得用過萬元玩3D影音組合，其實平價入門機，亦有相當多選擇！好似32吋的UA32ES6100，可支援3D，兼具備Smart TV功能，又可以單撈App，整體功能相當不俗，而且尺寸亦相當適合擺在房仔，好讓你趟在床上慢慢嘆世界；而Philips的3D藍光播放器BDP2980，同樣賣點是的骰細件，容易入房；兩件入門3D器材加埋約五千餘元，以呢個優惠價，老實講買部S4都唔夠喎！</p><p>Samsung UA32ES6100
<br>優惠價：$4,388（限30部） </p><p>原價：$6,380</p><p>Philips BDP2980
<br>優惠價：$888（限50部） </p><p>原價：$1,099</p><p>Philips CD2951W + DVP3800
<br>優惠價：$590  </p><p>原價：$978</p><p>一田購物優惠日
</p><p>日期：5月23至27日<br>時間：09:00-22:30（23號） / 11:00-22:30（24至27號）<br>地點：沙田新城市廣場第3期<br>網址： http://www.yata.hk </p></body></html>