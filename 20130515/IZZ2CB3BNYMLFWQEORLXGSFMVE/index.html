<html><header><meta charset="utf-8"><title>中環在線：<br>鄭志剛學奧巴馬Change - 李華華</title></header><body><h1>中環在線：<br>鄭志剛學奧巴馬Change - 李華華</h1><p>新世界發展（017）同周大福（1929）接班人鄭志剛（Adrian）向美國總統奧巴馬學習！Adrian噚日接受外電訪問時話，雖然已經入咗集團幾年，但佢同奧巴馬一樣，都仲係搞緊「Change」，佢嘅主要工作，就係改變兩大集團嘅企業文化。<br>33歲嘅Adrian喺美國讀大學，又做過歐美投行，管理方法比較西化，對於管理呢間華資家族企業，佢話，𠵱家仲試緊改變企業文化，包括剔除部門之間嘅隔閡，同埋集團裏面階級之分。佢應該明白唔係話變就變到，同時亦尊重阿爺鄭裕彤嗰套，知道營造一個穩定環境嘅重要性。</p></body></html>