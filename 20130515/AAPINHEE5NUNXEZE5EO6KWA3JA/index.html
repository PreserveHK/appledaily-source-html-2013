<html><header><meta charset="utf-8"><title>中環在線：<br>潘石屹快閃　趕濕平買褲 - 李華華</title></header><body><h1>中環在線：<br>潘石屹快閃　趕濕平買褲 - 李華華</h1><p>SOHO中國（410）噚日在港舉行股東會，董事長潘石屹出名有問必答，好鍾意發表意見，點知佢噚日一反常態，淨喺話對上海地王單官司有信心，然後就快閃了。華華以為佢趕住同香港嘅基金經理、分析員開會，先至閃得咁快，點知原來佢係趕住去商場濕平，仲喺微博話買咗兩條褲。<br>潘總真係好似時下年輕人咁機不離身，仲要不停更新自己個微博。佢噚日朝早七點已經玩微博，到下晝六點幾總共發咗廿條微博，內容仲好多元化，包括佢朝早跑步七公里、企喺滙豐總部門口睇獅子、濕平買褲等等，幾乎每隔個幾鐘就更新一次行蹤，差在未將一日三餐影相放埋上微博咋。</p></body></html>