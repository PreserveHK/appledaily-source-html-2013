<html><header><meta charset="utf-8"><title>中環在線：<br>運動迷鍾少權　唔驚捽數 - 李華華</title></header><body><h1>中環在線：<br>運動迷鍾少權　唔驚捽數 - 李華華</h1><p>由星展過檔永隆銀行，做零售銀行主管嘅鍾少權（Derek），噚日終於正式見傳媒。除咗分享業務上嘅鴻圖大計之外，佢大講運動經。Derek一向有跑馬拉松，但原來佢踩單車同踩Rollerblade（直排輪）都一樣掂！</p><p>孖愛囡踩Rollerblade</p><p>先講踩單車，佢過永隆前，去過台灣踩單車環島遊，可惜因為天雨關係，最終冇環島一圈。為帶架單車出境，佢仲特登買咗個成5,000蚊嘅單車袋。Derek講笑話，個袋分分鐘仲貴過去台灣嘅使費。<br>至於Rollerblade就冇踩單車環島咁激，溫情好多，佢間唔中同阿囡一齊去踩。Derek講笑咁講，平日返工咁辛苦，都未俾老闆捽數捽死，做運動又點會咁容易猝死呢？真係大吉利是！</p></body></html>