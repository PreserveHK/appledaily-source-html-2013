<html><header><meta charset="utf-8"><title>體壇拾趣： <br>港女沙手笑住征全運</title></header><body><h1>體壇拾趣： <br>港女沙手笑住征全運</h1><p>香港女子沙灘手球隊，噚日喺葵涌示範乜嘢叫開心到跳起（圖）！梗係啦，佢哋喺最後一日嘅亞洲錦標賽對越南，雙方打到突然死亡決勝負，而勝方當然係笑晒嘅港隊啦；雖然佢哋最後亞錦賽只排第5名，但呢班娘子軍本周六會原班人馬角逐喺武漢舉行嘅全運會手球賽外圍賽，希望佢哋順利攞到決賽權啦。</p></body></html>