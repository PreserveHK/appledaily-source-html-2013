<html><header><meta charset="utf-8"><title>電視撈飯：楊思琦掛住李泳豪啲狗</title></header><body><h1>電視撈飯：楊思琦掛住李泳豪啲狗</h1><p>洪天明同楊思琦前晚喺無綫電視城為節目《寵物WAKAKA》錄影，天明仲帶埋愛犬嚟，早排佢同太太家蔚、囝囝洪大仁飛去韓國探天明95歲嘅外婆，最終8日行程，因外婆太掛住洪大仁而留咗一個月，佢就先返港接拍《飛虎II》，佢話：「我同監製講少啲動作，因為要留時間湊仔。」至於楊思琦就話冇探過同李泳豪拍拖時養過嘅狗仔，都好掛住佢哋，嚟緊拍ICAC單元劇。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>