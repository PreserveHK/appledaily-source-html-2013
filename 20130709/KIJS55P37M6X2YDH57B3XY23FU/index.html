<html><header><meta charset="utf-8"><title>模考有助一Take Pass</title></header><body><h1>模考有助一Take Pass</h1><p>今集來到Jumbo學車的尾聲，好多學神到臨考路試前一至兩星期，師傅都會建議上多幾堂加操，務求考試前改善駕駛陋習，有的更希望師傅扮演考官角色，模擬一次駕駛考試程序，令考生適應考試壓力。<br>模擬試開場在即，「當見到師傅拎出模擬考試的評分紙時，真的感到壓力。」氣氛變得好嚴肅，呢一刻Jumbo依然頂硬上，話最多慢慢揸、小心點就沒問題。的確，佢由駕駛學院駛出沙瀝公路、牛皮沙街仍駕得很慢，但「嘴多多」的Jumbo為了緩和氣氛，嘻嘻哈哈自言自語兩句後就出事了；在牛皮沙街中線左轉入插桅杆街時，理應按位置轉入插桅杆街的右線，不知何故Jumbo未完成左轉，在未有查看交通環境下，即時從右線Cut到左線，動作稍有危險。這項犯錯換來「轉彎時位置不正確」一項剔上「S」（嚴重錯誤）。Jumbo辯稱唔熟路，轉彎時個腦亂一亂，就做錯了。不過羅Sir有彈亦有讚，覺得Jumbo其餘時間Cut線做得好，有睇清楚交通情況。基於今次寶貴的模考經驗，三個禮拜後到真正路試時果然鎮定好多，戒除陋習，最後還一Take Pass了。<br><br>文：悠樂長　攝影：伍慶泉</p></body></html>