<html><header><meta charset="utf-8"><title>隔牆有耳：唐唐拆僭建　儍笑望實攝記 - 李八方</title></header><body><h1>隔牆有耳：<br>唐唐拆僭建　儍笑望實攝記 - 李八方</h1><p>唐唐最近忙於處理佢個地下僭建唐宮，噚日搬屋期間，唐唐都有現身九龍塘約道大宅，天氣咁好，唐唐心情亦靚靚，佢行出屋外，望住喺吊臂上嘅攝影師，對住鏡頭方向臉露儍儍嘅笑容，唔知佢當時諗緊乜嘢呢？唔通佢都想登上吊臂，感受吓由半空俯視大宅嘅感受？</p><p>唐唐今次工程，要先搬出唔少家具，咁大型嘅搬運工程，佢揀咗由詹康信做老闆嘅Crown搬運公司幫手，只見搬運員工好細心，工人將張晚餐椅用紙皮箱封好，密封過後，仍然係見到一張餐椅形狀，認真好手勢。另一方面，工人就將一塊塊大木板搬入唐宮內，唔知係咪用嚟密封個地下唐宮嘅呢？</p></body></html>