<html><header><meta charset="utf-8"><title>范太歪理　嚇不倒學生　對政制定義　認講得不清</title></header><body><h1>范太歪理　嚇不倒學生　<br>對政制定義　認講得不清</h1><p>范徐麗泰直指佔中不是向北京爭取真普選的適當手法，在學生面前，她一味兒「靠嚇」，指佔中猶如「自殘」，令香港失去國際金融中心地位，不能再安居樂業。學生當面向她指出，香港人爭民主已近30年，大家都想有全民普選特首。</p><p>范太在半小時演講稱，佔中發動一萬人長期佔領中環要道，癱瘓香港政經中心：「如果中環癱瘓，影響正常運作，香港評級下降，講得難聽啲，係自己打自己、自殘，對邊個有好處？」她指出，香港憑經濟發展成為中國的東方明珠，約四大支柱之一的金融業受挫，上海、廣州南沙、深圳前海或珠海橫琴可能取而代之，即使佔中成功，香港亦代價沉重。<br>在中港政壇打滾的范太，儼如中共代言人，揚言北京不會向佔中運動屈服：「北京要發展有中國特色社會主義式民主，唔學西方國家……睇唔到有乜特別理由覺得西方普世價值適合一個中國地方。」她強調香港沒籌碼與北京博弈：「好似捉棋，要評估對手先有勝算，犧牲香港一啲利益，唔一定能夠令北京改變立場。」</p><p>中四生：全民選特首</p><p>她認為，2017年首屆普選行政長官機制，必須在《基本法》和人大常委07年決定這兩大框框之下，參選必須先過提名委員會一關，由十萬人提名即可參選並不合乎有關規定。<br>中六生沈欣蕾指出，香港行一國兩制，根據鄧小平定義可以保留原有文化，包括西方普世價值和選舉，反問：「根據范太所講定義，會唔會違反咗一國兩制？」范太承認講得不清楚，澄清香港不是行內地社會主義，但「要去說服內地朋友，用西方價值觀係冇用。」<br>中四馬同學向范太指出，維持香港繁榮絕對不是壞事：「但香港人爭取民主不下20、30年，大家為咗香港好，每年7.1幾十萬人上街爭普選，大家都係要全民普選特首。我想問范太基於乜嘢原因，或者民意基礎認為（爭取）2012年、2017年真普選，並唔係顧全大局為香港好嘅做法？」<br>聽了兩場講座的學生黃婉婷指范太未有詳細解釋普選定義，但認為戴耀廷應考慮范太所指，北京未必向佔中妥協。出席范太講座的學生有434人，中三至中五學生佔九成。出席的家長則只得15人，比戴耀廷的講座約55名家長少七成。</p><p>學生問范徐麗泰</p><p>問：除了愛國愛港以外，你認為特首要甚麼條件？<br>答：要對香港有心，有能力去做有利香港嘅事，而對市民嚟講，要信你，必須要以誠待人，誠心、誠意、誠信。<br>問：普選嘅定義係乜嘢呢？<br>答：普選只係一個名詞。只要係符合基本法同埋有法律效力嘅人大常委會，唔理你哋係邊一個，任何人都可以提意見出嚟，集思廣益<br>問：你話西方普選呢種普世價值唔適用於香港，一國兩制下香港行緊西式文化，范太嘅定義會唔會違反咗香港基本法呢？<br>答：未回歸之前，香港係冇民主嘅，直到1985年立法局係一個民選議員都冇。我哋有西方嘅文化，但係冇西方嘅民主。</p></body></html>