<html><header><meta charset="utf-8"><title>隔牆有耳：睇相遊劏房　鹹魚焗到發霉 - 李八方</title></header><body><h1>隔牆有耳：<br>睇相遊劏房　鹹魚焗到發霉 - 李八方</h1><p>呢邊廂唐唐忙於拆僭建，但係香港嘅另一邊，住屋問題都好嚴重㗎，關注綜援低收入聯盟今日就會搞一個「劏房漫遊」攝影展，由劏房居民自己做攝影師，將佢哋屈喺狹小劏房嘅困苦生活呈現出嚟畀大家睇。<br>各式各樣嘅劏房當然係主角，仲有街坊影咗一袋發霉嘅鹹魚，原來係因為劏房環境太焗、太濕，連放係單純入面嘅鹹魚都頂唔住，焗到發霉，可想而知劏房入面嘅住客有幾辛苦啦。<br>呢個相展，今日下午3點會喺香港兆基創意書院開幕，除咗有毛孟靜撐場，街坊都會現身，分享吓住劏房感受。街坊到時仲會集體高舉「祝君早安」毛巾，寓意各位街坊都可以早日上樓。</p></body></html>