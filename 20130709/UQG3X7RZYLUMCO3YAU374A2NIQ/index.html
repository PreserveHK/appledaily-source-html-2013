<html><header><meta charset="utf-8"><title>馮仁昭四圍超：小春晒囝囝何B仔被轟變態 - 馮仁昭</title></header><body><h1>馮仁昭四圍超：<br>小春晒囝囝何B仔被轟變態 - 馮仁昭</h1><p>啱啱做咗老竇嘅陳小春噚日46歲牛一，佢朝早喺微博放咗「小春子」嘅何B仔相嚟賀自己生日，真係夠晒出位轟動！之前佢話唔想囝囝個樣曝光，所以唔肯公開「小春子」嘅相，但噚日竟然將囝囝嘅重要部位公諸於世，來個反高潮，真係令大家估佢唔到。</p><p>懶理網民評論</p><p>出世只有短短8日嘅小春子，梗係冇力抗議老竇公開佢嘅生殖器官，不過好多網友都留言鬧爆小春變態：「這……小春你讓你兒子以後情何以堪」、「好猥瑣的老爸」、「小心兒子以後找你算賬！」甚至有網友話已經向微博舉報小春發放三級相，不過小春就懶理批評，完全陶醉喺第一個做爸爸嘅生日上面。<br>雖然有網友鬧小春咁做唔啱，但亦有網友覺得冇乜大不了，仲留言話：「好歡樂的小JJ，好歡樂的陳小春！」又讚小春係可愛爸爸，難怪小春冇刪除呢張相，繼續同大家分享佢一索得男嘅喜悅。<br>對於被轟變態，小春噚晚透過經理人公司發言人李小姐回應：「只係想分享生仔喜悅，冇其他意思。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>