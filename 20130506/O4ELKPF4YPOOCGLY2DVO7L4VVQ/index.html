<html><header><meta charset="utf-8"><title>偉仔讚推動港文化<br>王家衛獲頒法司令勳章</title></header><body><h1>偉仔讚推動港文化<br>王家衛獲頒法司令勳章</h1><p>國際知名導演王家衛與法國結下不解緣，06年獲法國政府頒發騎士勳章後，今年再獲該國頒發文化界最高殊榮藝術及文學司令勳章，表揚他對電影文化的貢獻。為隆重其事，授勳儀式昨日在位於香港山頂的法國領事官邸舉行，並特別請來法國外長法比尤斯（Laurent Fabius）頒發，法國駐港澳總領事柏雅諾、梁朝偉及張震等祝賀。<br>王家衛昨日偕妻及澤東公司約20名員工一起出席授勳典禮，儀式後的王家衛興奮得立刻親吻太太，有記者問他拿了這個最高榮譽勳章在法國有甚麼特別待遇？他笑說：「打仗時，會有糧食配給。」他又表示不會因授勳而刻意拍法國片迎合當地觀眾，他說：「呢個殊榮係發揚自己嘅文化，只要做好自己本份就可以。今日真係好開心，所以我特別叫自己團隊一齊嚟分享我嘅喜悅。」問到《一代宗師》後會有甚麼新拍片計劃？他笑說：「偉仔拍完我部戲要休息一年，咁我都要休息九個月，《一代宗師》嚟緊會喺歐美上映，我同章子怡仲要周圍飛去宣傳，所以暫時未有新計劃。」</p><p>張震：新生代啟動力</p><p>梁朝偉與張震昨日一起分享了王家衛殊榮，偉仔說：「今晚會同公司團隊一齊同導演慶祝，佢授勳係實至名歸，佢嘅作品有其獨特之處，能推動到香港文化，將60年代背景嘅香港同旗袍帶去外國，戲又拍得精緻。雖然有人會以時間同金錢衡量佢嘅作品，其實王家衛都花咗唔少時間同心機去拍每一部戲，真係唔易㗎！」而張震則專程由台灣趕來香港出席，他說：「王家衛是一位很特別的導演，他的電影之成功，是新生一代最好的啟動力。」<br>採訪：魯萍<br>攝影：黃偉雄</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>