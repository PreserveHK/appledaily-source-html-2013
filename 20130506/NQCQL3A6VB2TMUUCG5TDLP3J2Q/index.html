<html><header><meta charset="utf-8"><title>異動空間：當股神都用twitter - 魏力</title></header><body><h1>異動空間：當股神都用twitter - 魏力</h1><p>股神畢菲特一向不沾手科技股，但82歲嘅佢最近都開twitter賬戶，實行潮玩一番。佢嘅收𡃁能力相當驚人，平均每分鐘有1,000名新「追隨者」（followers），賬戶開咗3個鐘，就已有14萬追隨者，魏力望望股神賬戶，發現最新數字已超過22萬人！<br>咁多人追隨股神，相信係希望可第一時間收到佢嘅買賣指示，而佢親身落場體驗twitter，更燃起股神入股科技股的憧憬，最近阿里巴巴高價入股新浪微博18%，可謂早着先機。種種迹象顯示，社交網絡將成為未來數年的一大投資主題。</p><p>港股而言，騰訊（700）當然最直接受惠，券商普遍預期現價仍未全面反映騰訊微博的價值，加上近期於低位積極回購，見300蚊相信指日可待。至於二三線股，除早排推介的金山軟件（3888）外，金蝶國際（268）亦可留意，公司去年雖蝕1.4億人仔，但最壞時間已過，小注博今年turnaround，隨時有驚喜！<br><br>魏力<br> http://www.facebook.com/2012jason <br>本欄逢周一、二、四、五刊出</p></body></html>