<html><header><meta charset="utf-8"><title>中環在線：股價受惠　九倉Duck米 - 李華華</title></header><body><h1>中環在線：股價受惠　九倉Duck米 - 李華華</h1><p>巨鴨熱爆全港，其實最近亦有好多人講鐵甲奇俠，瑞信上周五就出報告睇好希慎（014），理由係旗下希慎廣場搞緊電影《鐵甲奇俠3》展覽，推高咗人流。按照呢個道理，九倉（004）肯定係巨鴨受惠股，各行分析員有冇實地視察完，準備出報告呢？</p><p>希慎靠Iron Man帶挈</p><p>商場搞主題show閒過立秋，瑞信可能想湊熱鬧，見希慎廣場最近有個「Become Iron Man」展覽，寫報告唱好希慎，指公司近期積極搞推廣，增加商場人流，又提高出租率，仲估計公司今年盤數好靚仔。<br>假如鐵甲奇俠幫到希慎，咁九倉旗下海港城，有呢隻單日吸引幾十萬人爭住影相嘅巨鴨，肯定成為巨鴨受惠股。<br>事實上，巨鴨上周四正式喺海港城見人，九倉就連續兩日累升2%，真係有啲影響力，各行分析員似乎要快啲做嘢喎。</p></body></html>