<html><header><meta charset="utf-8"><title>報告王：味千衰在兩頭唔到岸 - 高明</title></header><body><h1>報告王：<br>味千衰在兩頭唔到岸 - 高明</h1><p>剛過去的4月，當大家每日留意美股創新高，中港股市拉鋸時，原來日股唔聲唔聲已升逾一成，今年升超過三成，主流發達國家當然難及，連第三世界國家都追不上。</p><p>慘成中日爭拗犧牲品</p><p>索羅斯認為QE會令日圓出現雪崩式下跌，其他分析師都認為日股升幅短暫，當然同類論點年初已出現，之後日股再升。繼續本欄的觀點──懷疑是升市的泉源，沒有懷疑，冇人會沽貨，也冇人會留錢「睇定啲」。有理由懷疑，索羅斯一世靠當人哋係燈賺取巨利，如今成為建制一部份，或許他已是燈的一份子，日股再升並不出奇。<br>上周五高盛將味千中國（538）剔出沽售名單，即日升1.6%報5.71元。高盛將味千評級升至中性，目標由5.10元升至5.30元，但指中國同店銷售增長動力仍慢，營運總監因健康問題缺陣三個月，對公司復蘇步伐帶來憂慮。<br>味千最大難題在於中日爭議，中國已成強國，加上鷹派日相安倍上任，爭議不會少。味千在中國被認為是日本拉麵的代名詞，中日一有糾紛必成襲擊對象。惟味千其實是取得味千中國代理權的中資企業，新浪更有報道指味千是1968年源自一名旅日台灣人，原來並不「根正苗日」，而回到太平日子，中國人想崇日時，味千卻又不是那杯茶。味千兩頭唔到岸，本欄宣判：唔跟！</p><p>高明<br> http://www.facebook.com/AppleKoming </p></body></html>