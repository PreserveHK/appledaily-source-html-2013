<html><header><meta charset="utf-8"><title>城城炒車退賽<br>失望自責</title></header><body><h1>城城炒車退賽<br>失望自責</h1><p>【珠海直擊】郭富城昨日在珠海國際車場參加「奧迪R8 LMS盃」業餘賽車組賽事，前日在排位賽攞第三的城城，昨日炒車無法完成賽事，人雖沒受傷，但城城感到很失落。<br>曾在賽車場奪冠的城城，昨日賽前還信心十足，怎知天意弄人，在第十圈時發生意外出事撞牆，結果車尾撞花被迫退出，賽後城城要時間平復心情才接受訪問，他無奈說：「心情好低落，一直保持車速希望keep住噚日成績，過程冇壓力，仲爬頭超越前面職業賽車手㖭。」<br></p><p>性急出事</p><p>城城憶述炒車經過說：「自己狀態同心理OK，可能爬咗頭想揸快啲，自己性急出事，今次係自己錯，一心急左邊車轆鏟上草地，架車搖擺失去控制撞牆，即刻冇得再賽。」他覺得很失望，並嘆謂：「之後會同教練研究犯錯原因，賽車係難㗎，好多嘢估計唔到，自己鍾意賽車，可能唔夠天份，好失落好自責，唔想講嘢，希望唔好影響下次比賽。」<br>問賽車難還是追女難？城城說：「唔講呢啲，總之今次失敗係好經驗，可以鍛煉唔好咁性急。」另外，揚言重新出發的舊愛熊黛林，昨在微博上載藍天白雲相並留言：「面對海，一切變得那麼渺小，還有甚麼放不下。」似乎已走出失戀陰霾。<br>採訪、攝影：曾小嘉</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>