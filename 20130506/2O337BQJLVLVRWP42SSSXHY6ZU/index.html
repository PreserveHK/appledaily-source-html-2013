<html><header><meta charset="utf-8"><title>離校老師控訴　上課被召談心</title></header><body><h1>離校老師控訴　上課被召談心</h1><p>【涉性騷擾】<br>【本報訊】何蔭棠中學每年平均有10多名教職員離職，記者接觸到5名前教師，異口同聲指摘校長麥添亮作風專制，個人言行輕佻出位，「試過喺糖水會（半官方會議）當住咁多教師面前，話某某女教師身材好，某某女教師隻腳好幼。」教協總司庫區伯權認為，校長公開評論教職員身材已違反專業操守，更涉及性騷擾。至少3名前教職員決定向教育局、保良局和平機會投訴，並會向私隱專員公署指控校長在未有知會情況下，在教員室安裝閉路電視。<br>多名前女教職員向本報投訴，麥不止一次急召正授課的女教師，「問吓個展覽點搞，跟住問我屋企人做邊行，笑我屋企人賺咁少錢，之後炫耀佢每個月賺九萬幾」。有人試過半堂被召見談心，有學生也投訴部份教師不時在上課時遲到早退。</p><p>校長否認公開品評身材</p><p>麥回應稱，從未公開品評女教師身材，歡迎有關教職員對質，「用腦諗吓都知！點會咁突兀講講吓公事講身材呀？」又稱有急事才會召見教師，而且校務處會代為聯絡，假如教師正在授課，就會另安排時間見面，「教師有事要做可以講我知㗎！我點記得佢哋幾時要上堂？」</p></body></html>