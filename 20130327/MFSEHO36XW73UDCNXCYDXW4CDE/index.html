<html><header><meta charset="utf-8"><title>萬綺雯陪契仔買波鞋</title></header><body><h1>萬綺雯陪契仔買波鞋</h1><p>【九龍塘】現年42歲嘅萬綺雯（蚊蚊）同編劇老公陳十三結婚13年，但一直都冇生BB，早排仲有消息話佢脊椎移位同肝病困擾引致不育。其實蚊蚊好錫小朋友，前晚佢就同一名中年女子同少男去咗九龍塘又一城買嘢，少男先攻波鞋，試完仲一口氣掃咗兩對，其後再去揀羽毛球拍，但就睇唔啱心水。據知少男係蚊蚊契仔，曾經做童星拍廣告，但近年去咗英國讀書，近排放假回港，梗係要約契媽聚吓啦。蚊蚊臨走嗰陣好唔捨得契仔，猛摸佢面珠同抱抱㖭。<br>採訪、攝影：梁繼光</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>