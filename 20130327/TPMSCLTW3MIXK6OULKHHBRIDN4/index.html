<html><header><meta charset="utf-8"><title>超級飛仔</title></header><body><h1>超級飛仔</h1><p>唔好以為呢張係雜技團嘅表演相，其實只係一張家庭樂溫馨照。內衣品牌Victoria's Secret嘅名模Doutzen Kroes，呢幾日帶埋囝囝Phyllon陪DJ老公去邁阿密參加音樂節，兩歲嘅Phyllon好鬼活潑，喺泳池玩嗰陣不停跳水，要阿媽接住佢，嚇到阿媽O嘴。第二日阿爸帶佢去沙灘玩，同佢玩空中飛仔，將小Phyllon拋到成層樓咁高，好彩呢下超級勁拋佢都唔驚，仲笑到見牙唔見眼。俾老竇拋完小Phyllon都冇腳軟，轉頭又同阿媽打波㖭！</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>