<html><header><meta charset="utf-8"><title>傅穎驚變梁政珏</title></header><body><h1>傅穎驚變梁政珏</h1><p>傅穎自從佢北上賺人仔之後，幾乎每隔一段時間，就認唔到佢。因為，佢個樣有時似Angelababy+Angela心妍+雨僑，有時似內地女星，有時似梁政珏。傅穎噚日再上載新相上微博，將頭髮撥埋一邊嗰吓，真係好似梁政珏。戴咗大眼con，面形由包包變瓜子面。但最搶眼，都仲係傅穎嘅髮線。佢嘅額角不嬲都生得高，所以以前成日用留海遮住，但依家多咗撥開雲霧見青天，令其壽星公額更加無所遁形。就咁睇好似有啲後移跡象，但亦可能只係「分界」問題。只係希望，下次再見到傅穎真人，仲可以認得到佢啦。</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 </p></body></html>