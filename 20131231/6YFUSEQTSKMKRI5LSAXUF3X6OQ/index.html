<html><header><meta charset="utf-8"><title>異動空間：嘉里物流博升五成 - 魏力</title></header><body><h1>異動空間：嘉里物流博升五成 - 魏力</h1><p>一年又到尾聲，今日只有半日市，不如分享一下今年的趣事，再來個明年市況預測，最後送埋今年最後一個冧巴畀大家。本欄已寫了兩年半，fb專頁亦建立近兩年，承蒙各戰友不離不棄，粉絲人數剛過千，每天與各位交流炒股心得，魏力認為得着甚大。即使是投資新手也經常問到一些魏力沒想過的問題，例如某隻股票高開10%，究竟追定唔追，有冇方法可跟？<br>坦白說，落場實戰，追定唔追全憑感覺；換個冠冕堂皇的說法，就是經驗，但咁答跟冇答又有何分別？唯有硬着頭皮歸納一些所謂「秘訣」。不過，在反思過程中，魏力找出自己不少常犯的炒股毛病，例如一時太衝動，結果一次又一次中伏；一時又猶豫不決，以致錯失良機。總結經驗後，炒股命中率果然提高不少。在此再次感謝在fb提問的戰友，令魏力成長不少。<br>今年恒指幾乎原地踏步，但二三線就很旺場，全年不乏炒作題材。A股衰足五年，主因企業隱患嚴重，例如債重、管理質素，以至政策因素不明朗。估值平總有原因，展望明年，亦未見能大為好轉，所以指數料仍以上落市為主，不會有大方向。至於明年焦點板塊，上周二本欄已作歸納，不贅。<br>物流股當旺，半新股嘉里物流（636）收集完成，昨全面啟動引擎，是揸中線、贏大錢之選，首個目標睇16蚊，水位近五成。<br><br>魏力<br> http://www.facebook.com/2012jason </p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>