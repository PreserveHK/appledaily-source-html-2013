<html><header><meta charset="utf-8"><title>馮仁昭四圍超：劉家輝新年祈願　行得走得 - 馮仁昭</title></header><body><h1>馮仁昭四圍超：<br>劉家輝新年祈願　行得走得 - 馮仁昭</h1><p>武打明星劉家輝因中風導致半身不遂，𠵱家喺療養院養病，日前王喜、樊亦敏、家輝外甥女同大班徒弟以及朋友去探佢，提早開新年派對。劉家輝見咁多人探佢，心情勁靚，狂擦芝士蛋糕、蒸魚、河粉等，胃口好好，最搞笑係王喜同班親友知佢鍾意食芝士蛋糕，就各自買咗，結果有成14件芝士蛋糕，佢食咗一件半已怕怕。</p><p>「好想飲啤酒」</p><p>王喜日前喺電話度同馮仁昭講劉家輝嘅情況：「聽醫護人員講，佢好努力做物理治療，但太劇烈運動會引致痛楚，所以好考意志。」咁佢意志點樣？王喜話：「好好，仲話好想飲啤酒，想去街，想早啲出院！呢啲都係佢新年願望。」<br>除咗健康問題，劉家輝同前助手有金錢糾紛，又同老婆仔女感情破裂，避免佢唔開心，王喜探佢嗰陣都避忌唔提，王喜話：「希望佢新一年健康再好啲，可以處理晒啲麻煩，開開心心。相信佢有好強烈意志想好番，始終一代武打明星，希望自己行得走得，身體健康。」<br>撰文：馮仁昭</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>