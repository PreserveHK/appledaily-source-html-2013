<html><header><meta charset="utf-8"><title>深情告白：Eason讚言出必行</title></header><body><h1>深情告白：Eason讚言出必行</h1><p>陳奕迅（Eason）對大師姐梅艷芳十分尊敬，他昨接受本報電話訪問說：「記得第一次見梅姐，佢好似遲到兩個鐘，但我冇所謂，好開心可以同佢影相。第二次比較深刻印象，自己發生咗事，喺飛機同幾個朋友造咗啲噪音，甄妮姐姐叫我哋唔好嘈，之後我為梅姐作咗首歌，錄音傾八卦嘢講呢件事，佢話自己做新人時，唔知點解都成為受害者，俾甄妮姐姐鬧咗餐，呢次錄音令我同梅姐距離拉得更加近。」<br>其後Eason知道梅姐有病，不明白她為甚麼不去醫，他嘆氣說：「我諗佢有佢苦衷，後來佢決定做演唱會，當然有啲擔心，好唔希望見到佢喺舞台上跌低咗，因為佢身體真係唔適合做任何演出，但佢好堅持，我相信呢個係佢心願，好記得當時何超儀、陳子聰喺澳洲結婚，之後我、蘇永康、梁漢文、許志安、張衞健即刻返嚟，支持梅姐幫佢做騷，我好慶幸同佢唱《有心人》，佢讚我天才與白癡只差一線，呢句我永遠記得，梅姐係一言既出駟馬難追，好願意幫人，心地好善良，好靚嘅女仔，祝福你，梅姐。」<br>採訪：皓騫</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>