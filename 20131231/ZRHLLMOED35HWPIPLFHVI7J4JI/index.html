<html><header><meta charset="utf-8"><title>中環在線：淘寶網糾紛　民主方式判對錯 - 李華華</title></header><body><h1>中環在線：<br>淘寶網糾紛　民主方式判對錯 - 李華華</h1><p>阿里巴巴創辦人馬雲之前堅持要用合夥人制上市以達到以小控大之效，畀市場狂插佢唔尊重同股同權嘅可貴，但原來佢有時又可以好支持民主。好似佢個淘寶，每日咁多人用，肯定會有好多爭拗，淘寶近日正式宣佈成立一個名叫「淘寶判定中心」嘅平台，由會員判斷誰是誰非。<br>呢個平台運作一年有多，有82萬會員（包括超過48萬名消費者同33萬名賣家），已處理超過34萬宗糾紛，仲幫淘寶完善咗140幾條商品管理規則。<br>當然唔會每宗糾紛都由82萬會員處理，只會由31位評審員通過匿名投票方式決定誰是誰非，佢哋主要處理賣家將商品放錯類目、賣家違背承諾同埋交易糾紛三大類爭拗。<br>淘寶由接到申訴到給予答覆，平均需時三至五日，班評審員更加可以喺48小時就做出判斷，如果對結果唔滿意可以上訴，終審權喺淘寶手上。估唔到馬雲連投訴機制都照顧到，成個網購系統完整成咁！</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>