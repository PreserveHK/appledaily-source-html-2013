<html><header><meta charset="utf-8"><title>呂中豪傑：星仔抵你冧掂女主播！ - 呂晨</title></header><body><h1>呂中豪傑：星仔抵你冧掂女主播！ - 呂晨</h1><p>又一例證！球星都偏愛女主播！前曼聯中場朴智星（右），今年6月被南韓傳媒揭發秘戀SBS電視台美女主播金敏智（左），呢位南韓球星隨即大方承認戀情，近日仲宣佈同拍拖半年嘅女友開花結果，出年夏天將步入教堂！<br>唔好睇朴智星一對線眼又欠出眾外表，由大方承認戀情到公佈婚訊，抵佢娶得美人歸㗎！睇番佢哋戀情曝光、被傳媒偷拍到嘅雨中漫步照，平日木無表情望落cool爆嘅朴智星，拖住女友手仔撐傘時不時儍笑，二人仲坐喺湖邊長凳相依傾偈，只係睇相已經覺得自己似睇緊韓劇。唔單止呀，每次朴智星被記者問到戀情，都隔空向女方告白：「喺我眼中佢係最可愛嘅女人。」而作為職業足球員，去季陷入「入球荒」嘅朴智星仲話，就算入球，都唔及遇見女方咁幸福！<br>衷心希望呢段球星Ⅹ女主播嘅婚姻，可以打破球星離婚「魔咒」，白頭到老！文：呂晨</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>