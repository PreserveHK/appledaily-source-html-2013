<html><header><meta charset="utf-8"><title>神舟十號升空</title></header><body><h1>神舟十號升空</h1><p>元旦日第九場有乜特別？戰馬中「神舟十號」、「佳音」及「舞林高手」曾喺12月初同程直路賽順序跑入三甲。最矚目當然係「神舟十號」，兩戰兩勝輕鬆到暈。「佳音」、「舞林高手」上場其實已落後「神舟十號」相當遠。睇番「神舟十號」前仗初出嗰次，冇乜點用力，已經砌低亞軍「勇敢福星」，後駒之後表現點呢？原來好好喎，已贏咗兩場頭馬。由此可反映「神舟十號」有幾厲害。今次「神舟十號」可以話有三大利好因素：一係排12檔，直路賽不嬲外檔着數。二係潘頓唔放手，1月3號係佢生日，一定鬥志鮮明。三係今場好多對手，都係「神舟十號」嘅蹄下敗將。<br>大陸嘅神舟火箭，成日成功升空，睇嚟「神舟十號」亦可以一樣，扶搖直上，評分係咁升呀、升呀！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>