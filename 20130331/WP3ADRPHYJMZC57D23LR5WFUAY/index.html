<html><header><meta charset="utf-8"><title>與偶像周迅爭影后</title></header><body><h1>與偶像周迅爭影后</h1><p>江若琳於07年19歲正式入行做歌手，但她在17歲已開始客串電影，曾在不同的鬼片、恐怖片演出，亦演過精神分裂者，Elanne表示，正式演出的電影算是《男兒本色》，亦是她認為過去自己演出最肉酸的一部，Elanne說：「呢部算係我入行後正式第一部戲，但係第一部就同謝霆鋒、余文樂、吳京及房祖名拍陳木勝導演，個壓力係幾咁大幾咁驚，當時18歲，演一個警察，自己係零經驗，睇番好多不足，極度幼嫩嘅新人。」</p><p>合照已開心</p><p>今屆金像獎獲提名影后的包括周迅、楊千嬅及鄭秀文，Elanne指周迅是她的偶像，她笑言在金像獎頒獎禮，有幸與周迅影合照已經開心，Elanne指周迅擺在鏡頭前已極有魅力，不需作任何表情，一個眼神已經有戲，影后級完全不用懷疑。楊千嬅是Elanne很尊敬的前輩，她謂不太好意思去評論前輩的演技。Sammi是個厲害的演員，既可搞笑又可演《長恨歌》中深層的角色。對於奪影后Elanne自言沒信心：「冇乜，對一個咁冇自信心嘅女仔，去到有提名女演員已經係收穫。」</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>