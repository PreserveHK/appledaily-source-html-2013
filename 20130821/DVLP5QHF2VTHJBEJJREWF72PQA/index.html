<html><header><meta charset="utf-8"><title>隔牆有耳：公民黨　開talk教衝上雲霄 - 李八方</title></header><body><h1>隔牆有耳：<br>公民黨　開talk教衝上雲霄 - 李八方</h1><p>《衝上雲霄2》熱爆全城，公民黨兼飛機師譚文豪開咗《衝上雲霄 專業版》嘅facebook專頁，解說每集謬誤，專頁已經有近1.2萬人like，所以話呢，只要有料，就唔使賣全版廣告求人like咁cheap。譚文豪見咁多人對航空業咁有興趣，決定開番場講座，由現職空姐、空少分享工作經歷，講解入職條件同有問答環節，反應仲好過派月餅，呼籲想參加嘅市民，快啲打畀梁家傑嘅議員辦事處留位。除咗空姐、空少講座，譚文豪預告嚟緊打算開番個機師入職講座，喺《衝2》嘅熱潮下，相信一定會唔少人有興趣。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>