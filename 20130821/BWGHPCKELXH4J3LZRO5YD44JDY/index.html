<html><header><meta charset="utf-8"><title>亦妮巨咪夾毛　請食35D波餅</title></header><body><h1>亦妮巨咪夾毛　請食35D波餅</h1><p>陳靜（DaDa）突然失踨後，導演錢國偉要將《喜愛夜蒲3》戲份重新洗牌，昨日再搞開鏡，一班女星又要鬥谷胸性感，計有35D寸嘴Barbie夏尉喻、35D許亦妮、33C Jeana(何佩瑜)、32D蔚雨芯、33C蕭美卡(Mika)、C奶雨僑及33C Celia K.(郭穎兒)，波濤胸湧，令在場人士頻呼透唔到氣!<br><br>35D許亦妮成功上位，頂替DaDa女主角戲份，昨日佢以白色緊身衫上陣，逼爆上圍令人真係眼都定埋。但佢認真唔識做喇，一出場仲著住件疑似皮褸，要導演錢國偉出到聲先至識除。<br><br>許亦妮話只係加咗啲戲，唔係取代，但雨僑就似暗寸許亦妮執佢二攤囉，雨僑話知道許亦妮做咗佢個角色，仲話好期待睇佢演原本自己個角色喎。咁換言之，許亦妮唔係取代DaDa囉。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>