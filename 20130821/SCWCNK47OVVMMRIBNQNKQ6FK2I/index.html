<html><header><meta charset="utf-8"><title>入獄兩次　申請綜援遭揶揄　露宿漢自力更生　想整靚棚牙搵工</title></header><body><h1>入獄兩次　申請綜援遭揶揄　<br>露宿漢自力更生　想整靚棚牙搵工</h1><p>【蘋果暖流】<br>一次又一次的引誘，令忠哥（54歲）兩次入獄，賠上自由，也賠上家庭。今年3月他出獄後，拒絕申請綜援，寧願露宿街頭，靠從事兼職搬運工人每月賺取3,000多元維生。忠哥從事飲食業逾30年，卻因牙患嚴重，影響外觀，食肆老闆紛紛將他拒諸門外，他坦言：「只係希望整番棚牙搵到份長工，穩穩定定咁生活。」<br>記者：李錦欣</p><p>忠哥與前妻在1984年結婚，婚後誕下兩名女兒，一家四口樂也融融。至2002年時，忠哥因販運白粉被捕，他懺悔道：「都係自己抵受唔到引誘。」記者問他是否因為失業致行差踏錯，忠哥微微點頭說：「嗰陣兩個女先得幾歲，雖然前妻有做嘢，但都唔夠食，咪瞞住佢哋去運白粉。」忠哥被判入獄3年零8個月。一年後，前妻突聘請律師到監獄提出離婚，「佢（前妻）一直都有探我，好愕然」。縱然無奈，但也只好簽名。</p><p>下顎僅餘兩三隻牙
</p><p>重獲自由，卻物是人非，「咩都唔同晒，唔識路，黃大仙以前邊有咁靚」。出獄後的忠哥染上賭癮，「賭波、賭馬、過大海咩都有，搞到爭人幾萬蚊」，更「見過鬼唔怕黑」，為還賭債與人假結婚，結果再被送回囚室，判監8個月。<br>痛定思痛，忠哥近月出獄，終決定踏實做人。他的父母已離世，胞姊患羊癎症，胞弟又有心臟病，無依無靠的忠哥只好到處為家，「有時去公園瞓，落雨就去麥當勞坐吓」。他曾申請綜援，卻受到職員冷言冷語，反促使他決心自力更生。<br>年輕時的忠哥曾賣點心、做運輸、地盤，20多歲做茶餐廳樓面，一做30年，經驗豐富。早年有茶餐廳老闆娘勸他「快啲整番好棚牙」，於是到內地花了千多元為上顎鑲瓷牙，惟至今瓷牙已嚴重退化，上顎牙齒幾近鬆脫，下顎也僅餘兩、三隻牙齒，估計治療費兩萬元。<br>忠哥一心想重回「老本行」，善導會社工遂轉介樓面工作給他，但老闆得知他牙患嚴重後，立即耍手擰頭，拒絕聘請。忠哥無奈地說：「都冇辦法，做飲食業對外表有要求，有時講嘢個口都唔敢擘咁大，驚俾人見到。」記者問忠哥後悔嗎？他立即堅定地說：「冇得後悔，唔諗喇，做人要向前望！」<br>「忠哥」捐款編號：C3473<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3473">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3473">捐款記錄</a></div></p></body></html>