<html><header><meta charset="utf-8"><title>柴火月餅見證軍地村繁盛</title></header><body><h1>柴火月餅見證軍地村繁盛</h1><p>【本報訊】一堆柴枝、一個銅鑊、60斤蓮子、50斤糖……在事事講求機械化的年代，還有一家仁利餅家，堅持以柴火煮蓮蓉。碩果僅存的柴火月餅，曾擔起養妻活兒重任，也見證過粉嶺軍地村的輝煌。如今村裏不復繁盛，惟有它依舊屹立，默默守住一代人的回憶。<br>仁利餅家1961年開業，老闆傅景新初時只為養大八名子女，後來越做越上癮。現時子女事業有成，又願意照顧兩老，繼續做月餅只為情字。不少熟客專程從港九新界趕來搶購，更有客寫信請求他們「唔好唔做」。多年擁躉葉太說，仁利月餅有份懷舊味道，「大牌子一定搵唔到」。</p><p>只製千個　售完即止</p><p>老闆娘說，暫不知下年會否繼續做月餅，但自言與街坊熟客「傾吓偈過日辰最開心」，如身體健康便繼續做。製餅的葉師傅與傅景新拍檔數十年，情如兄弟，退休後亦繼續到店幫忙。<br>柴火爐和銅鑊自開業沿用至今，滿佈火燒痕迹，傅老闆笑言它是古董，「壞咗就整唔番」。「用柴火煮蓮蓉先最香」，葉師傅會將60斤蓮子壓成蓉，加入50斤糖和30斤生油煮三小時，須時刻留意火勢，稍稍大火便煮燶，煮好後於室溫待涼一周才可製餅，點滴都是心血。仁利今年只準備千多個月餅應市，賣完即止。</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>