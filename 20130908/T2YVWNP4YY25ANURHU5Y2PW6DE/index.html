<html><header><meta charset="utf-8"><title>港亞洲拳王　曹星如名成利就</title></header><body><h1>港亞洲拳王　曹星如名成利就</h1><p>【聲價十倍】<br>「身體上所承受嘅痛楚，唔及忍受孤獨十分一。」現時香港唯一職業拳手，世界排名第15位的「神奇小子」曹星如（Rex），剛於7月出戰澳門「皇金拳賽Ⅱ」、擊敗泰國拳王沙莫，締造十連勝、六 K.O.佳績，成為亞洲拳王。</p><p>「我唔會為錢打拳！」</p><p>這位年僅26歲的本港拳擊界超新星，利隨名來，現時每仗拳酬高達9,000美元（約70,200萬港元），不單身價暴升，更殺入廣告界為快餐店做代言人；但風光背後，Rex的付出亦不足為外人道。<br>「身體上所承受嘅痛楚，唔及忍受孤獨十分一。」Rex表示要做職業拳手就要忍受孤獨，日復日的機械式訓練，幾乎完全沒有娛樂，「以前業餘一日練兩個鐘，轉職業要練5、6個鐘，一日跑十公里，每逢比賽，都要一個人飛去菲律賓練拳，都幾孤獨」。<br>作為當今拳壇紅人，他說：「我唔會為錢打拳！即使有人出錢請我打拳，我都唔會考慮。」去年他轉做本地唯一職業拳手時，就連家人都擔心「驚我搵唔到食」。<br>但他另有目標，就是希望在兩年內成為世界拳王。「唔通人哋出幾多錢你就出幾多力」？他坦言只希望自己在比賽中盡全力，「唔好將錢擺喺第一位，如果用錢去衡量一件事，就會變質，你亦都唔會全情投入。」<br>《蘋果》記者</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>