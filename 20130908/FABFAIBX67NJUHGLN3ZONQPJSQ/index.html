<html><header><meta charset="utf-8"><title>為追夢　與母決裂瞓擂台宅男愛激戰　寧做不孝拳王</title></header><body><h1>為追夢　與母決裂瞓擂台<br>宅男愛激戰　寧做不孝拳王</h1><p>【本報訊】電影《激戰》帶來一股打拳熱潮，銀幕內的主角從拳擊中找回自己。人生如戲，電影之外，另一場「激戰」亦在進行。主角是兩年間出戰30場泰拳賽事，奪得「亞洲拳王爭霸」冠軍的張劭斌。這位今年升讀中六的學界拳王，為了追夢，整整一個暑假睡在擂台上，最終贏來了比奪取冠軍更重要的期望，母親的支持。站在擂台上，他哭了：「媽媽，我知我不孝，但我唔想平凡過一生。」<br>記者：關震海 黃學潤 陳偉雄</p><p>「呯─呯呯─」，元朗的一家拳館內，傳出此起彼落的連環踢沙包聲，19歲的張劭斌正在練拳，大汗淋漓、氣也不喘的他，踢完沙包後隨即與師兄對打起來。在擂台下的顯眼處，放着一張床褥。<br>今年升讀中六的張劭斌，家住天水圍公屋，考試成績年年排尾五名，除了體育課，其餘幾乎科科見「紅」，「打拳前我好內向，冇乜朋友，好似自閉咁。」人生的轉捩點始於兩年前，他偶然在網上看到荷蘭泰拳拳王Ramon Dekkers激戰，「佢同一個比佢高成個頭的人對打，我睇住佢由捱打直至打贏對方。我以前體形瘦弱，都幾自卑，但佢團火觸動到我，輸都可以變贏！」</p><p>曾贏57公斤亞洲冠軍</p><p>「人生只得一個19歲，我想喺有限時間打到最高𥧌，我想帶住無憾行完個人生。」兩年內，他出戰逾30場賽事，去年年底贏得亞洲拳王爭霸中57公斤組別冠軍。<br>但打拳卻令他與母親的關係決裂，阿斌說：「媽媽見我打拳打到打石膏、半邊面腫晒，個鼻骨又歪，好擔心，成日講到喊，勸我做乜都好，做廚師又好，總之唔好打拳。」兩個月前母親發出最後通牒，「要我喺擂台同屋企二選一，再打就唔好返屋企！」當晚，阿斌帶着自己千多元積蓄、一雙拳套、幾件薄衣便悄然離家。<br>「我知我不孝，但擂台上我搵到自信。」栽培他的前香港拳擊隊教練唐壹孚，除了想辦法調解徒弟的家庭關係，又不忍他四處流離，遂收留他以拳館擂台作睡床，並以月薪三千元聘他做助教，總算捱過暑假。<br>阿斌說，躺在擂台上，他總會想起父母和弟弟，「晚晚都期望媽媽打畀我，我未試過離家咁耐，頭幾晚想喊。」結果，整整一個暑假，他就在擂台上度過。</p><p>媽媽終心軟：返嚟瞓啦</p><p>除了教練，還有暗中支持他的父親，上周五，父親終於說服了母親，兩母子飲茶和好，心軟的母親勸說：「阿仔，返嚟瞓啦！」阿斌則邀請母親觀看他下月的國際拳賽，「（媽媽）一場拳賽都冇嚟睇過，我好想媽媽來拳館，了解我所做嘅事，我想媽媽見到我嘅成就，將來考教練牌，有資格教人。」</p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24 <br></p></body></html>