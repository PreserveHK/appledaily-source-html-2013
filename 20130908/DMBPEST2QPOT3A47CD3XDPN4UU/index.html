<html><header><meta charset="utf-8"><title>關仁隱事：「花弗男」追晴晴　轉頭又𠝹新歡</title></header><body><h1>關仁隱事：「花弗男」追晴晴　轉頭又𠝹新歡</h1><p>「花弗男」搭上新歡「望望」，成日高調出巡鬼咁癡纏，𡃁模「晴晴」睇唔過眼，同關仁爆佢啲衰嘢，之前花弗男透過微信勾搭佢，不停撩佢傾偈，仲成日send埋啲自拍照畀佢，成個自戀狂咁。<br>早排晴晴出咗本寫真，花弗男唔只畀錢買書，仲攞住本寫真影相做證send畀晴晴睇，講到自己好鬼鍾意晴晴，好在晴晴唔係波大冇腦，因為對花弗男有戒心，所以一直唔敢應承同佢出街，諗住考驗吓佢先，點知轉頭就爆佢同望望拍拖，晴晴即刻拍手大叫甩難。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>