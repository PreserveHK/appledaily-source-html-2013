<html><header><meta charset="utf-8"><title>周日醒Son：怪獸襲地球 - Son姐</title></header><body><h1>周日醒Son：怪獸襲地球 - Son姐</h1><p>這一篇應該是寫職場食飯禮儀，不過眼見這個禮拜科大接二連三爆紅見報，實在按捺不住非立即湊不可，順延一周至下個禮拜日寫。<br>我這個Son媽不是浪得虛名，校園出入十年有少冇多，歷來收過幾十個Mentee，把他們全部當成仔女看待，即使大T考不入科大，說是半個家長亦絕不為過。<br>那個家長日，反應最大的不是我而是一班仔。讀大學最着重的本來就是獨立思考，各有立場道理是應該，last year的Chester覺得反感，他母親覺得可取，為此兩母子激烈爭辯過。已畢業的大阿哥Jeff雖然身在大草原，一樣緊貼事態發展在其Blog內撰文支持，反問有何不可。<br>我覺得這個安排，是大學為應付眾多無處不在的怪獸家長，迫不得以不得不出之策，望能減輕各教職員的工作壓力。近年來大學開學，在學生事務處外排長龍的，幾乎清一式都是家長！內容不是質問就是投訴，為住宿（要與其他人同房冇私隱、床褥太薄點瞓、間房咁細點夠擺放衣服鞋襪還有雜物）；為伙食（飯堂要行咁遠、食物種類少唔啱胃口、味道咁差係畀人食嘅咩）；為設施（又殘又舊又少、都冇嘢玩嘅想悶死人）；為交通（咁曬咁熱冇蓋冇凳坐、個站咁遠班次咁少出入咁唔方便）；為缺乏照顧（冇人幫手搬行李、冇人關心保護太過份又危險）等等而大發雷霆，口口聲聲交了幾多萬學費以消費者的姿態心態自居，試問大學可以點解決點答？<br>至於那個回條，確實可圈可點，有學生質疑互聯網如此方便為甚麼不請家長自行報名，還舉出美國長春藤大學的家長開放日報名安排為例以供參考。這個回條的作用，豈是為了報名咁簡單？是為了他日後有家長以冇收過不知道為由投訴之時有證據在手好說話。<br>在父母們一頭煙一窩蜂爭相為寶貝出頭的時候，他們的大學寶貝「他他條條」地打機上網玩電話，幼承庭訓照辦煮碗，當大學及所有教職員冇到。甚至有學生遲到交表要求事務處破例通融被拒絕時口出狂言，「你哋班廢柴份糧，我哋出？！」所以遲到上堂，居然被罰企，簡直不能原諒可怒也！學生的尊嚴，無論如何不能損！<br>那位尊貴的立法會議員兼大學講師張超雄以「不可想像」挺身而出「有損學生尊嚴」！教授的尊嚴呢？食得鹹魚抵得渴，受人二分四，收得人錢財就要替人消災，從來冇尊嚴，何來有得損？如今怪獸當道，教授身陷險境還不知，還望各位學生高抬貴手，教授雖則冥頑，總算出於好意一片真心，留條生路佢行可以嗎！</p><p>本周Son姐醒你：「自天子以至於庶人，壹是皆以修身為本。其本亂而末治者否矣；其所厚者薄，而其所薄者厚，未之有也。」</p><p>Son姐<br>「Son姐」 Alison張慧敏，以獵頭人身份縱橫職場幾十年，有智慧冇美貌有份量冇身材，人稱「魔鬼教練」！<br></p><p>激戰拍續集，但家輝話唔敢再變筋肉人？<br>到底練定唔練？即睇足本《亂噏24》，專訪張家輝、林超賢！<br> http://bit.ly/appletalk24  </p></body></html>