<html><header><meta charset="utf-8"><title>傅穎送書黐阿詩險食檸檬</title></header><body><h1>傅穎送書黐阿詩險食檸檬</h1><p>【香港書展2013】傅穎（Theresa）近年被公司雪藏，留在內地拍劇，今年她棄寫真以手畫繪本出戰書展，昨日她在灣仔書展舉行簽名會，吸引過百粉絲撐場，Cookies舊拍檔楊愛瑾則前來交換著作。Theresa的簽名櫃位在曾與她傳過緋聞的何韻詩和黃耀明的大愛同盟簽名會幾步之隔，原本Theresa接受記者提議親自送新書給阿詩，但阿詩和明哥即接受傳媒訪問，而阿詩助手亦代解圍接過Theresa新書，未能親手交書給阿詩，可算是慘食檸檬，不過最後阿詩完成簽名會，記者邀她到Theresa櫃位合照，阿詩亦大方為她撐場，接過對方新書以作支持，盡顯對昔日好友大愛之情。<br>久未露面的Theresa今次回來再「變臉」不少，其中她的眼睛明顯大了，鼻高了，下巴更尖了不少，記者問到她下巴是否有所改變，她笑言：「你哋任摸，知自己唔滿意下巴，太平，多謝大家關心讚我靚，自己都想出自家化妝品牌。」</p><p>唔抗拒微整形
</p><p>問Theresa會否抗拒整容，她表示：「唔抗拒大家整容，自己微整形都OK，不過驚打針郁唔到點做戲，開刀太有風險。」記者再問她有否接受打針美容，她表示：「針有打過（指普通醫病打針療程）。」<br>此外，阿詩透露這次母親在書中，寫到早年已知女兒有同性傾向：「原來阿媽好早意識到，喺加拿大郵購書，見到啲宣傳單張已問過我，𠵱家睇番訪問先知。」阿詩透露將會和明哥及一對亞洲級影帝影后影海報，當中明哥更會露肉上陣，齊齊為大愛同盟籌款。<br>採訪：林嘉慈、張俊銘<br>攝影：陳順禎、黃偉雄</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>