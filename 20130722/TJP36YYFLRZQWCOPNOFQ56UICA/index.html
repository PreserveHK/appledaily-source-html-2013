<html><header><meta charset="utf-8"><title>滙景樓王劈價百萬撻定蝕讓浮現　上水樓即買即撻</title></header><body><h1>滙景樓王劈價百萬<br>撻定蝕讓浮現　上水樓即買即撻</h1><p>【本報訊】樓市靜到飛起。過去的周六及日，全港10個主要屋苑四個捧蛋，上車盤沙田第一城罕見零成交，為三個月以來首見。樓市撻定及蝕讓個案浮面。藍田滙景花園海景樓王，劈價近百萬元，平過銀行估價售出。上水有新移民買樓三分鐘熱度，即買即撻離場。<br>記者：朱連峰</p><p>辣招加上新盤影響，各區找一宗成交也有難度，代理行蝕入肉「嗌晒救命」。過去的周六及日，美聯物業統計的10大屋苑僅9宗買賣，按周再少一成。其中沙田第一城、鰂魚涌康怡花園、荃灣中心及將軍澳新都城吞蛋。</p><p>名城售940萬　明賺實蝕</p><p>藍籌樓王罕見劈價促銷。利嘉閣陳維進表示，藍田滙景花園13座高層E室，屬海景優質貨，又有「超靚」裝修，建築面積910方呎，實用720方呎，今年5月叫價990萬元放盤，但靚屋放盤兩個月也冇人吼，業主惟有勁劈近百萬元，至896萬元始賣出，較銀行估價平最多73萬元。此單位滙豐及中銀分別估價達903萬及969萬元。原業主2010年2月以638萬元購入，賬面仍賺258萬元。<br>消息稱，大圍名城2期盛薈2座北翼低層B室，建築面積1,273方呎，實用958方呎，剛售940萬元。原業主2011年3月以927萬元購入，明賺實蝕。<br>金龍地產馮宇成表示，一名新移民上周一以194萬元購入上水符興街一個鄰近火車站的唐樓單位，實用面積319方呎，簽臨時買賣合約時已落定5,000元。惟該新移民買樓三分鐘熱度，買完又聲稱怕摸頂，離奇即買即撻，連同代理佣金損失約5萬元。此唐樓在過去的周六閃電再賣，但成交價僅180萬元，不足一周跌價7.2%。馮宇成稱，新買家是一名「望落似廿歲頭」的男子，任職三行工人。</p><p>天頌苑綠表五度減價</p><p>居屋市場也降溫。祥益地產黃肇雯表示，天水圍天頌苑G座低層1室，建築面積854方呎，實用650方呎，本月初綠表開價250萬元放盤，惟近日居二市場已消化大批購買力，免地價白表客更放緩入市步伐，單位最終要在半個月內五度累減共12%，至220萬元賣出，實呎3,385元，低市價半成；同區嘉湖山莊景湖居9座中層C室，原叫價338萬元，連減兩口價至322萬元才售出。<br>利嘉閣地產總裁廖偉強表示，受政府推出的辣招影響，樓市氣氛依然淡靜，加上在近期的一手新盤衝擊下，二手走勢更進一步下挫。<br>居屋減開有條路。祥益地產胡志偉表示，屯門富健花園4座高層B室，實用面積592方呎，6月放盤開價260萬元，但放盤一個月都賣不出，結果一個月內六度減價，累減10.4%至233萬元始售出，買家是綠表客。胡志偉稱，同類面積單位早前高位造價約268萬元。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>