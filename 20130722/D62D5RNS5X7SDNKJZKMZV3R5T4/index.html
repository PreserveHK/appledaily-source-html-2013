<html><header><meta charset="utf-8"><title>中環在線：麻生撐耶倫　夠班代表伯老 - 李華華</title></header><body><h1>中環在線：<br>麻生撐耶倫　夠班代表伯老 - 李華華</h1><p>二十國集團（G20）早兩日喺俄羅斯開財長及央行行長會議，聯儲局主席伯南克可能唔得閒，或者有其他原因未有赴會，理所當然由副主席耶倫頂替，日本財政大臣麻生太郎，唔知係咪睇好耶倫明年初可以接伯老棒，所以乘機向耶倫大派高帽。<br>聯儲局退市部署係今次G20會議議題之一，當麻生被傳媒問到對於主角伯南克唔在場，覺唔覺得差咁啲嘢時，麻生就大大聲話冇所謂，話有耶倫喺度咪一樣，又話G7喺5月開會時，耶倫已經代表伯老出席，完全唔覺得有問題。<br>擦完耶倫鞋，麻生太郎又乘機抽水，話新興市場批評聯儲局部署退市嘅立場好矛盾，話佢哋之前猛鬧聯儲局放水，令熱錢係咁流入新興市場推高通脹，家陣搞退市又驚啲錢走，一時一樣，話唔知佢哋想點。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>