<html><header><meta charset="utf-8"><title>夏日體晒：開心水球</title></header><body><h1>夏日體晒：<br>開心水球</h1><p>「在游泳跌倒，在水球爬起來！」這正是年僅20歲的沈雅欣（Irene）寫照，09年還是香港蛙泳代表的她，因落選東亞運資格，心情一度跌到谷底，是水球幫她重拾自信及笑顏，更練出一雙纖瘦美腿；試想想，打水球8成時間是踩水，一場32分鐘比賽踩水約4,600次，想肥也難。<br>記者：徐嘉華    攝影：黃賢創   服裝提供：ASAP-Direct / Tornado Eyewear</p><p>記者：記　沈雅欣：Irene　鍾國樑：鍾<br>身高1米70的Irene自言現在玩的是「開心水球」，泳手轉打水球的師兄鍾國樑也舉手贊成，二人不約而同說：「以前游水是個體活動，練水一個人，比賽一個人，壓力自己承受，但水球有一大班人（7人一隊連守門員），為同一目標努力，壓力也可以分散，開心好多。」Irene想將「開心水球」傳開去，玩了6年水球、身兼水球教練的鍾國樑更身體力行搞水球班及聯賽，希望為香港隊培育更多接班人。</p><p>體會團隊精神</p><p>記：點解選水球？<br>Irene：09年參加不到東亞運，完全失去自信，但又不想放棄由細玩到大的運動，剛好有位協恩同學玩水球，她叫我去試，發覺水球可以用到我累積了十幾年的游水經驗，兼且是我未試過的團體運動，所以便嘗試接觸它；學了半年，便入選港女子水球隊，每次上場比賽都好開心，好有滿足感。<br>鍾：07年退出泳隊後，我教過水，但心裏還是想參加比賽，於是選了水球，主要是想試試團體活動，感受一班人為一個目標而努力的那種團結精神；而我更幸運地曾代表香港參加4年一度的亞運會及全運會。<br>記：平日的練習程序是怎樣的？<br>Irene：先游水，大約游1,000至2,000米。之後練習傳球、投射及戰術運用，然後就開game。最辛苦是練踩水，在一個5米深的泳池，拿住10公斤重的鐵餅，踩20秒水實在好難頂。</p><p>踩水練出美腿</p><p>記：踩得水多可以收腿？<br>Irene：一場水球比賽（8分鐘1節，共4節），8成時間是不停踩水，以1分鐘踩約180次水，腿部肌肉不收緊就奇怪。開頭我由游泳轉打水球，頭半年都是學踩水，水球的踩水方法跟我以前主項蛙泳的踩水法不同，是左右左右腳交替踩上去，而蛙腳是一撐就成個人彈上水，兩者不一樣。<br>記：最大滿足感是甚麼？<br>Irene：最大滿足感是跳得比一般人高！每當遇到要升起射波或者傳波時，我可跳起至臀部位置，尤其是射5碼罰球，好多時我都跳得高過攔截我的對手而射入。<br>鍾：我最高起到肚臍部位，海外職業水球手最高跳到見褲頭。從水中躍起射門，發力位都是從雙腳踩水開始，跟住腰、跟住伸手或拉弓射門。<br>據鍾國樑說，香港代表隊成員，包括男、女子隊及青年軍，總共60人，一星期練6天；聯賽方面，因場地有限，大多是港隊成員組隊去打。國樑下月起會自資辦聯賽，每星期辦一次，為期8星期，隊伍先集中中學校隊，寓賽於操，更有成效。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>