<html><header><meta charset="utf-8"><title>一周兩件：星辰煲冷灶抵撈 - 錢雋</title></header><body><h1>一周兩件：星辰煲冷灶抵撈 - 錢雋</h1><p>星辰通信（1155）插到落三年低位，PB平過同業一大截，冷灶值得煲一煲。星辰主打祖國無線通信覆蓋系統設備產銷及相關工程服務。現價（0.75元）嘅NAV折讓，高達62%。場內近磅股，京信通信（2342）PB高見1倍，休戰停牌中嘅中興通訊（763），PB更高達1.5倍。星辰平咗一大截。另阿爺呢期召開國務院常務會，已經計劃透過信息消費，拉動祖國經濟需求。阿爺意旨已經好明確，換言之，祖國喺無線通信基建、設備方面嘅質素需求及規模，亦應先要有所提升及到位。所以，包括星辰在內企業，應該有運行。星辰家陣得7倍PE，冷敲博翻半番計數，價見1.12元，PB仲喺1倍樓下。</p><p>威華達有異動</p><p>威華達（622）對上星期四一嘢抽升，成交股數高達1.5億股，又係交投先嚟料。集團揸住港燃（1083）7%權益，等值13.16億銀，連埋本身手頭淨現金12億銀，潛在變現連淨現金高達25億銀，相當於每股0.35元，遠遠超過現價0.211元。威華達現價翻半番到0.32元左右，仲未上到呢個高現金值水平，NAV折讓高達有40%。<br><br>錢雋</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>