<html><header><meta charset="utf-8"><title>《星夢》璧琦失準校長克勤反高潮</title></header><body><h1>《星夢》璧琦失準<br>校長克勤反高潮</h1><p>《星夢傳奇》第三集昨晚出街，大家先前都已經知評判除葉倩文(Sally)之外，仲有趙增熹、譚詠麟(阿倫)同李克勤。<br><br>第一個出場嘅係梁烈唯(唯唯)，佢話自己條腰傷咗，不過因為揀咗阿倫《愛情陷阱》，仲要唱歌加跳舞，唯唯真係好勇喎！<br><br>唯唯已經唱得好盡力，同dancers又落力跳跳跳，不過佢始終唔係歌手，一開始唱頭兩句已經露晒底子，連阿倫喺旁邊聽咗一陣就已經放低個耳機...<br><br>「這陷阱、這陷阱、這陷阱，偏我遇上...」可能0依家唯唯會覺得首歌變成個「陷阱」，就算有阿倫最後俾足面贈咗85分，但加埋其他評判同觀眾評判嘅比分，都係得158.5分，以全場最低分被out，不過被out一刻，佢已經返咗過去第二個廠拍《飛虎II》，惟有過後share感受...<br><br>另一個參賽者，一直保持前列位置嘅羅鈞滿(阿Moon)，可以話係全場唱得最放、最有台風嘅一個，加上佢揀嘅歌係《暴風女神 Lorelei》，氣勢真係比較強，唱得都叫唔錯之外，仲搞到阿倫都忍唔住要同阿Moon一齊唱番段，羅鈞滿嘅得分都唔錯，有171.6分，比一直帶頭嘅鄭俊弘少4分咋！有175.6分嘅鄭俊弘，佢之後出場唱《愛的根源》，係一貫咁好聽，不過就同其他參賽者一樣，因為都係揀慢歌，所以氣氛唔似上兩集咁好。<br><br>其實，今集有阿倫同李克勤上嚟，氣氛照計都係靠佢哋帶起，可惜連佢哋中場表演時揀咗首《酒紅色的心》，慢到差啲聽到瞓著覺...唔通，係唔唱啲太勁嘅歌令參賽者更加緊張？</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>