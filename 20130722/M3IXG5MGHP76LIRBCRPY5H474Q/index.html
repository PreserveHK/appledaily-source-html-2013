<html><header><meta charset="utf-8"><title>中環迷你裙：Barbie自作孽 - Samantha</title></header><body><h1>中環迷你裙：Barbie自作孽 - Samantha</h1><p>上個禮拜以為伯老發表偉論後，大市應該會有方向，點知美股升但港股唔升，A股跌穿2000關港股又唔跟跌，幾時至有方向？唔知。不過上周五部份股份慘遭洗白白，成交小沽空飆，唔多尋常，都係先避一避。<br>講到唔尋常，曾經是萬千𡃁妹愛寵的Barbie竟然失勢，都可算唔尋常，仲要輸咗俾外型甚不討好的Monster High手上，是𡃁妹重口味咗？定係Samantha已變成大嬸脫離潮流？Barbie阿媽、全球最大玩具生產商Mattel，第二季純利下跌24%至7,330萬美元，銷售僅增長1%，皇牌品牌Barbie收入亦大跌12%，連跌四季。<br>Barbie沒落有先兆，就憑近年同姨甥、姪女玩時，她們都唔會拎Barbie出嚟晒命就知，Samantha認為係形象問題，Barbie本身係𡃁妹尋夢的產品，2002年竟然為銷路同Ken被分手，戳破大家長久編織的夢。<br>2011年又抵死地被復合，咁同啲𡃁模喺書展為求出位，連阿伯都想嘴有乜分別？再者，父母都唔想俾女兒冷不防問一句，咁爸爸媽媽你哋會唔會分手/復合㗎？點答呀！Mattel或者要學吓曾教授話齋：都係睇長線啲好！<br><br>Samantha<br>本欄逢周一、三、五刊出</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>