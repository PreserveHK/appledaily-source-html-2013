<html><header><meta charset="utf-8"><title>多賓架揸粉嶺球會會籍柯清輝　陳子政　撐保留高球場</title></header><body><h1>多賓架揸粉嶺球會會籍<br>柯清輝　陳子政　撐保留高球場</h1><p>【本報訊】政府應否收回歷史悠久的粉嶺高爾夫球場建屋，滿足公眾「樓荒」需要，分歧又會否演變為富人窮人對立，或延伸至規劃失誤禍延國際都會的制高點，尚待發展。但不少持有會籍的重量級銀行家及金融界人士，均認為「香港發展一定要講平衡」，否則長遠「好大劑」。<br>記者：劉美儀</p><p>已退休銀行家兼思捷環球（330）主席柯清輝更說，社會對住屋需求毋容置疑，但「如果冚辦爛（所有地皮）都用嚟起樓，香港第時都唔知似乜！」</p><p>任志剛王冬勝持有會籍</p><p>粉嶺高球會現有二千多名公司及私人會籍中，除城中富豪權貴，不乏在社會階梯成功上游的打工才俊。據悉，享有私人會籍的金融界，除柯清輝外，有金管局前總裁任志剛、花旗香港前行長陳子政、恒生銀行（011）前一姐梁高美懿；公司會籍則有滙豐亞太行政總裁王冬勝，及渣打銀行（香港）行政總裁洪丕正等。<br>人稱「柯大俠」的柯清輝，仍經常到粉嶺高球會打波，他亦出任該會於10月初，每年一度大型慈善籌款比賽的籌委會成員。<br>對於建屋是否應優於保留球場？他接受訪問時說，「老老實實，我絕對唔相信香港唔夠地（起樓）」，關鍵是規劃、程序及需時問題，如何由「生地變熟地」。社會有很多不同聲音，但他相信政府「會識得諗」，「樣樣發展一定要講平衡」，他指的平衡，是香港作為國際都會，不應遜於鄰近金融中心如獅城等，都會設施配套要足夠，才可吸引人才留底。</p><p>陳子政：拆球場如拆古蹟</p><p>起樓要緊，但他說「亦需要公園呀、網球場地、高球場、馬會同其他會所……（若果）無國際學校又無康體設施，唔通乜（地）都要嚟起樓？咁香港咪係石屎森林？」假設粉嶺球會真的改為住宅，「到時拆，咁多百年老樹，又會有環保團抗議……搬去大嶼山有其他保育團體又反對……」<br>從公司到個人會籍，陳子政與粉嶺高球會已結下廿年會籍情緣。他語重心長說，「喺目前政治氣候」，絕對明白公眾對住房短缺下的社會訴求，亦理解外界對支持球場存在論的會員，總會有「你哋自己富貴，又係會員梗係捍衞既有利益」的感覺。<br>他強調自己不是從階級利益分析，乃以宏觀發展及香港長遠利益看待問題，「一個好嘅社會要各方面平衡……唔好針對性，否則香港未來好大劑，希望各界及政府決策者可以理智解決……若果因過去十年，香港房屋政策失誤，要摧毀一個咁有歷史價值，有國際級數同市場需要嘅設施，會覺得好可惜……」。<br>若只從單一角度考慮問題，陳子政認為，拆球場與拆卸佔地不菲的古蹟文物，起樓建房，邏輯上並無分別。粉嶺是亞洲數一數二享負盛名的高球會，雖因爭拗，市傳近期會籍跌價，且儘管二手市場有價無市，但他說會籍被炒高至1,500萬至2,000萬，仍是新加坡的1/5，足見供求不對稱，「香港𠵱家唔係話有3、5個（合規國際級球場），只得粉嶺一個！」</p><p>黃遠輝：非有你無我</p><p>長策會成員黃遠輝，昔日任職渣打時亦持有公司會籍，退休後則因輪候太久，沒有申請粉嶺個人會籍。他認同整體城市規劃，要平衡住房及國際大都會商務發展需要，若只看參與運動的人數多寡，對比可建公屋單位數量，便將全部用地「傾斜」住房，特別是公屋建設，亦非對香港長遠福祉有利。<br>他指球場去留，不應跟取代新界東北發展計劃與否，混為一談，兩者並非「有你無我」，亦同時存在保育問題的挑戰。高球會去向，他表示各界需持續溝通，尋求共識，亦應以尊重球場租約至2020年才結束的大前題洽商。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>