<html><header><meta charset="utf-8"><title>隔牆有耳：環團急尋人<br>塵謬blog　繼續龜縮 - 李八方</title></header><body><h1>隔牆有耳：環團急尋人<br>塵謬blog　繼續龜縮 - 李八方</h1><p>繼劏房波同醉駕波之後，尊敬嘅發展局局長陳茂波又多一個花名叫塵謬blog，或者叫佢做發展局博客都得。事緣佢早排為咗中環軍事碼頭爭議，接二連三喺個網誌撰文反駁民間團體，但就死都唔肯出席公開論壇。佢啱啱覆咗公民黨嘅陳家洛，表面唔會出席公開論壇，仲話已經交代得好清楚，但今個月28號都會去立法會再解畫。<br>此外，今個星期六當局會搞關於填海嘅公眾諮詢會，環保觸覺呼籲謬blog最好現身同市民對話，唔好匿埋喺電腦後面做blogger，因為今場公眾諮詢會係政府搞嘅，而填海又關乎香港未來幾十年嘅發展，所以一定要見人交代清楚親身聽民意咁話。</p></body></html>