<html><header><meta charset="utf-8"><title>陳健民：持刀只為保護下一代</title></header><body><h1>陳健民：持刀只為保護下一代</h1><p>被斥「染紅」大專界的行政會議成員張志剛，將佔領中環抹黑為「持刀求婚」，佔中發起人之一陳健民昨反駁指，佔中是和平，「唔係佢講到咁恐怖」，即使有刀在手，也只是要保護香港下一代，守護香港的底線和核心價值。</p><p>陳健民昨出席港台《中國點點點》節目時表示，中國新領導人剛上場，以目前的政治環境來說，拋出的政改方案相信是保守居多。<br>陳健民希望政府明年初展開諮詢，明年年中有具體方案，「政改方案如果要拖到2015年出台，我覺得真係黐線，呢個唔係立法嘅問題，建制派都需時準備、搞班子、籌款、操練等」。</p><p>「唔係佢講到咁恐怖」
</p><p>建制派盡情抹黑佔領中環，張志剛更形容是「持刀求婚」，陳健民指「即使佢（張志剛）夾硬話我哋揸住把刀，我哋都係用嚟守護香港底線同核心價值，守護有時要強硬少少」，強調「唔係佢講到咁恐怖」。陳健民重申，佔領中環是以公民抗命、被捕，讓市民知道香港的危機。</p></body></html>