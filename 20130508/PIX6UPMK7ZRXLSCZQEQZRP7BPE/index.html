<html><header><meta charset="utf-8"><title>驚爆同車密友<br>嘉欣BB唔排除燊戀情</title></header><body><h1>驚爆同車密友<br>嘉欣BB唔排除燊戀情</h1><p>鍾嘉欣早前憑精湛演技，在無綫節目《玩嘢王》中做無間道，跟李思捷聯手整蠱魔術師，贏得觀眾封她做視后，風頭一時無兩，亦即時惹來新緋聞！有指她與劇集《幸福摩天輪》的男主角陳智燊（Jason）戲假情真，暗撻半年，還被拍得同車遊車河。另一方面，亦有傳嘉欣早於兩個月前已跟拍拖6年的伍允龍分手。</p><p>避談飛起伍允龍</p><p>嘉欣BB昨日被問到與Jason的緋聞時，她在電話中笑說：「都係《玩嘢王》帶挈啦！送個封面畀我，我咪喺節目中爆我同思捷拍拖，無端端又話我同陳智燊，真係好搞笑，大家當笑話睇啦！」雖然被拍得與Jason遊車河，但她說：「啲相係舊年12月我哋做《幸福摩天輪》宣傳時俾人影㗎，我同Jason係好好朋友，佢車我返屋企，因為佢都係住將軍澳，呢次緋聞係《玩嘢王》嘅延續。」二人外形甚相襯，有發展機會嗎？嘉欣BB笑說：「呢啲我唔知，但𠵱家係好朋友囉！」<br>至於有傳跟伍允龍於兩個月前已分手，嘉欣BB表示一直以來都傳過很多個版本，她笑說：「大家唔使擔心鍾嘉欣嘅感情生活，我亦唔會將感情生活掛喺嘴唇邊，𠵱家我好開心，大家唔使擔心我。」<br>採訪：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>