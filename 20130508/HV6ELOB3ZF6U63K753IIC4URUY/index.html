<html><header><meta charset="utf-8"><title>雲想衣裳：花樣五出冧媽媽</title></header><body><h1>雲想衣裳：花樣五出冧媽媽</h1><p>女人鍾意花是不爭的事實，情人節女友要你送99支玫瑰；母親節要你送一打康乃馨來表達心意，但鮮花始終唔夠長長久久，所以送花要有心思有花臣，才能迎合女人們的心意。<br>記者：陳子穎　攝影：林栢鈞、潘志恆　模特兒：Leanne@Jam Cast<br>化妝：Wasabi@kingsmakeup　髮型：Samantha@kingsmakeup</p><p>至有安全感的花</p><p>「要揀花送畀媽媽，我會揀花味香水。因為氣味永遠令人最難忘，記得細個聞到媽媽的味道就好有安全感。但子女長大後，始終有自己家庭，所以我希望送一支香水畀媽媽，讓她明白即使我無法每天待在她身邊，但當她每次聞到這種耳熟能詳的味道時，就會感覺到我從未離開過。」本來送香水是一件好Hea的事，不過聽模特兒Leanne講完故事，即刻變得好Warm呢！</p><p>至有睇頭的花</p><p>金價下跌，人人爭住買金，不過就算畀你買到，媽媽只會鎖入保險箱，又唔捨得戴。不如乾脆買件「朱義盛」，話明係粗嘢，日戴夜戴都唔肉赤，且手工咁精細，優雅又夠得體，媽媽收到一定冧！</p><p>至實用的花</p><p>隨身小物如電話套或絲巾等，絕對是最穩陣之選，因為是最易買、最貼身、最細心、最實用的禮物，而重點是媽媽用的機會屬最高！</p><p>至慳位的花</p><p>這套玫瑰花形茶具叠起來，變成玫瑰花裝飾，又可節省空間，把花瓣一片片移開便變成實用杯子、匙羹、茶葉隔和小食碟，啱晒媽媽用來招呼朋友High Tea。</p><p>至環保的花</p><p>今夏時裝界一片花潮，花喱花碌的服飾媽媽未必Carry得起，不過Carry一個印花Tote Bag應該沒有難度！既可順水推舟教她做潮媽，亦可提醒她B.Y.O.B慳$0.5的好處，夠晒環保！</p><p>Shoplist</p><p>a. Marc Jacobs（2523 3324）<br>b. Valentino@Sogo（3486 5699）<br>c. Daily Dolly（2644 1498）<br>d. Accessorize（3101 1170）<br>e. The Corner by Zixag（3110 5680）<br>f.  Lane's Accessories（2530 5333）<br>g. Kim Robinson Studio（2121 8484）</p></body></html>