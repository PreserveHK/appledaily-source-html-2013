<html><header><meta charset="utf-8"><title>雲山之最後晚餐　四失聰日日都咁開心</title></header><body><h1>雲山之最後晚餐　四失聰日日都咁開心</h1><p>超雲同山聰一段兩年情，在毫無懸念下結束。振山漢子，要被除名。<br>家陣四失山聰由天堂重返人間，但佢亦不愧係「振山漢子」，真係能屈能伸。唔係講笑，佢坐開頭等，依家降呢坐經濟艙，仲要靠里數換機票。又要出來面對傳媒面對廣大觀眾……實在少點勇氣都好難。<br><br>上月12號，山聰去倫敦箍煲，之後陪超雲去昔日熱戀勝地葡萄牙，至5月1日號先返回超雲位於倫敦市中心的香閨，食埋個最後晚餐先至走的情景。跟住到5月3號，山聰就黯然「消雲」撇。成個過程，俾人影晒，山聰的黯然樣，真係令人同情。<br><br>5月1號，兩人由葡萄牙返英，成日都冇出過街，唔知山聰是否盡最後努力喇。一直等到5月2日號夜晚，先見超雲屋企著了燈，山聰就於廚房出出入入，一時拎生果一時拎水飲；之後著住背心仔的超雲都入埋廚房食生果，再坐低同山聰共晉最後晚餐。兩人相對無言，更加冇攬攬錫錫，只係好安份咁食完個dinner，都食咗40分鐘，然後超雲返出廳，振山漢子就洗碗，盡做人男友最後本份。<br><br>and then，5月3號，何陳山聰正式離開何家淑女大宅，由超雲黑人司機送佢去機場返香港，結束一場發足兩年、美麗的綺夢。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>