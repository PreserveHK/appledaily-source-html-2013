<html><header><meta charset="utf-8"><title>隔牆有耳：<br>陳健民墨寶變Logo - 李八方</title></header><body><h1>隔牆有耳：<br>陳健民墨寶變Logo - 李八方</h1><p>搞咗幾個月嘅佔領中環，終於有徽號啦！Logo嘅黑字白底「和平佔中」，暫時係佔中嘜頭。噚日佔中嘅facebook page都係用呢個做主相。</p><p>至於較大嘅「讓愛與和平佔領中環」圖畫，就用咗中環嘅Skyline做背景，愛同埋和平分別咗粉紅同綠色。兩組字體原來係佔中發起人陳健民嘅墨寶。陳健民愛好畫畫、藝術、書法，花咗一晚時間就寫好。佢話，將「佔領中環」呢幾粒字寫得咁輕鬆，係希望吸納社會各階層人士加入，令大家唔好覺得佔中係少數人嘅悲壯運動。但陳健民對自己嘅作品唔多滿意，𠵱家搵緊年輕人正式幫佢哋設計，所以呢個logo都只係暫時用住先。</p></body></html>