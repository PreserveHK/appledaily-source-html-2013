<html><header><meta charset="utf-8"><title>Whitney高調送禮俾Mia仔女　又挑機？</title></header><body><h1>Whitney高調送禮俾Mia仔女　又挑機？</h1><p>盛女Whitney早前就閃嫁媽模陳靜儀（Mia）嘅前夫莊家傑，兩女隔空互片，Mia係咁喪寸前夫莊家傑，又話「姣婆遇著脂粉客」，結果演變成莊家傑還拖，親撰公開信大爆Mia沒照顧子女、整容隆胸、偷食、講大話同唱衰Whitney呢五宗罪。羅生門事件沒完沒了，最後驚動埋莊老太——即係Mia前奶奶親寫信件力撐Mia，但係呢……原來莊老太係唔識字0架喎!<br><br>Mia同翻版Mia——即係Whitney，唔止樣似，仲鍾意埋同一個男人。依家，仲鍾意埋同一對小朋友———其實係Mia同莊家傑所生嘅仔女嚟嘅，依家同莊家傑及Whitney同住，Mia成日都話想湊番對小朋友走。早前Mia貼咗一張抱起疑似Mia囡囡嘅挑機相，囡囡仲好似好黐Whitney咁，搞到兩個「Mia」幾乎又要隔空互片。不過Whitney事後就澄清番嗰個唔係Mia嘅小朋友，息事寧人。<br><br>靜咗一排，翻版Mia——sorry，即係Whitney，又開始挑機喇。佢昨日喺網上貼咗一張禮物相，仲打咗段文話：「既然嫁了給你，你的家人就是我的家人，小兒子就快生日了，先買定小禮物跟你慶祝，弟弟生日，姐姐都要禮物，姐姐生日，弟弟都要禮物，所以呢，以後任何一方生日我們都是要買兩份，不然他們會嘈be li ba la........HaHa，好可愛，我妹妹都有一份，想到日後我有孩子的話，就一年要抬16箱玩具咯，haha......溫馨的家不是放錢的地方，是一個放『心』的地方，我會盡力給你們愛和關懷的。」當中講到「家不是放錢的地方，是一個放『心』的地方」，咦，唔知係咪回應緊Mia被指擺低錢俾家人、用嚟照顧一對小朋友呢單嘢呢？</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>