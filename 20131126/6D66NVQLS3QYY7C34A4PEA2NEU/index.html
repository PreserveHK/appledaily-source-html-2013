<html><header><meta charset="utf-8"><title>馮仁昭四圍超：陳僖儀e-道或復聲 - 馮仁昭</title></header><body><h1>馮仁昭四圍超：<br>陳僖儀e-道或復聲 - 馮仁昭</h1><p>眨眼間陳僖儀（Sita）經已離開咗七個多月，大家仍懷念佢嘅聲音，今年9月，華語音樂傳媒大獎曾追頒「最佳女新人」畀Sita，當時Sita媽咪代女兒喺facebook留言多謝大家不離不棄。叱咤樂壇頒獎禮投票「我最喜愛男、女歌手及組合」經已開始，唔少fans喺網上表態要支持候選人Sita，商台對外事務部指有歌入榜就自動成候選人，不論在世與否，若Sita獲獎，商台會邀請Sita家人代領。</p><p>諮詢後再決定</p><p>Sita生前曾應「失明人協進會」邀請為入境處「語音輔助e-道」錄聲帶，Sita媽咪上月底再喺facebook留言指好可惜聲帶被入境處否決，懇請大家喺網上聯署求「復聲」。入境處回覆指系統測試期間，希望補錄聲帶力求完善，可惜Sita已離世，最後入境處先知協進會邀請Sita妹妹重新灌錄全部聲帶，並於系統正式運作時全面使用，對於有個別公眾人士建議用Sita同妹妹混合聲帶作語音導航，入境處表示原先希望能以連貫同清晰語音協助視障人士，知道建議後，入境處表示考慮喺唔影響語音導航運作情況下，包括諮詢視障人士組織嘅意見，使用Sita同妹妹混合聲帶。<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>