<html><header><meta charset="utf-8"><title>求驗客手記 ：巴塞唔講美斯要唞3個月</title></header><body><h1>求驗客手記 ：<br>巴塞唔講美斯要唞3個月</h1><p>（哀）今季變番玻璃人嘅美斯（圖），喺上個月又再受傷之後，巴塞隆拿球會話佢要養傷6至8星期。不過據西班牙當地報紙報道，原來美斯嘅二頭肌比球會所講嘅情況嚴重得多，隨時要休養成3個月先可以復出。美斯成日傷，鐵人基斯坦奴朗拿度（C朗）都終於喺上周六場西甲受傷，下半場退下火線，雖然只係大腿被對手踢傷，唔算嚴重，但教練安察洛堤就好緊張，怕鬥心咁強嘅C朗想堅持上陣，勒令佢要喺周三歐聯主場迎戰加拉塔沙雷嘅比賽休息。皇馬都已經出線在望，冇咗C朗都問題不大嘅。</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>