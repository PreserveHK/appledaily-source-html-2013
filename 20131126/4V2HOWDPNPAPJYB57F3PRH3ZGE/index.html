<html><header><meta charset="utf-8"><title>中環在線：八達通研手機互「嘟」 - 李華華</title></header><body><h1>中環在線：<br>八達通研手機互「嘟」 - 李華華</h1><p>八達通早排同電訊商合作，將八達通手機化，即係拎住手機可以周圍嘟，八達通CEO張耀堂（Sunny）噚日透露另一大計，佢哋希望可以進一步發展人對人嘅手機支付。簡言之，將來可能做到兩個人將兩部手機嘟一嘟，咁就可以透過八達通戶口過數畀對方。<br>追問Sunny幾時可以成事，佢就只係答話「計劃緊」，睇怕大家仲要等等。除咗人對人支付，八達通仲研究緊網上付款，同埋過境都可以用八達通畀錢。照咁講，以後拎住八達通同手機已經可以周圍去。<br>隨着手機錢包日漸流行，𠵱家大家都可以嘟手機，滙豐、恒生（011）、中銀（2388）同花旗已經推出手機嘟信用卡服務。銀行公會噚日亦就呢種流動支付推出實務守則，希望唔同銀行嘅手機付款將來可以做到互聯互通，同埋安全。</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>