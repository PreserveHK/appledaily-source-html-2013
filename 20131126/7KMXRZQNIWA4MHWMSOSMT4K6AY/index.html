<html><header><meta charset="utf-8"><title>張家輝亡命墮崖</title></header><body><h1>張家輝亡命墮崖</h1><p>張家輝繼為演出電影《激戰》的筋肉人角色，挑戰體能極限練大隻後，早前拍陳木勝執導的電影《掃毒》又玩命！該片早前拉隊到曼谷一個森林取景，拍攝一場家輝中槍墮崖掉入湖中的鏡頭，導演要求家輝親身上陣，當他身處160呎高的懸崖邊，看着黃泥水湖泊，心情變得緊張。 <br>當時在場的劉青雲、古天樂、林國斌及陳木勝都很清楚，假如墮崖戲發生意外，家輝隨時命喪黃泉，所以導演要求特技員試了兩次，讓家輝了解拍攝過程。當導演一聲令下，家輝便正式上陣，做出墮崖動作，結果一次過完成，工作人員把他從湖裏拉上岸後都拍掌喝采，為他鬆一口氣！</p><p>古仔瞞阿媽拍戲
</p><p>家輝昨接受電話訪問時笑說：「老實講，企喺崖邊真係腳仔軟，但呢場戲咁緊要，又要一個鏡頭直落，惟有頂硬上！我見特技員試跳兩次都冇事，安全措施又做足，咁我個心都定啲，好彩跳一次就OK，不過跳入湖後，仲要潛入水閉氣一陣先上岸，個鼻都唔小心吸入黃泥水。」上岸後，青雲立刻遞煙，古仔則開啤酒慰勞家輝，不過家輝昨笑說：「其實當時我唔需要香煙同啤酒，我需要一條毛巾，因為對眼浸完黃泥水好痛，我只係想快啲換衫！」<br>此外，古仔與陳木勝前日於武漢宣傳《掃》片，古仔自爆媽媽一度不許他拍陳木勝導演的戲：「媽媽跟我說，這個導演拍戲很危險的，以後如果他找你拍戲，你不能去哦！結果我跟導演合作《寶貝計劃》時，都沒敢告訴她。」<br>採訪：葉雪</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>