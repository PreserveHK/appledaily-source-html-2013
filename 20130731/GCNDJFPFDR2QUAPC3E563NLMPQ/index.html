<html><header><meta charset="utf-8"><title>中環在線：顧明均擁前海地　自稱值90億元 - 李華華</title></header><body><h1>中環在線：<br>顧明均擁前海地　自稱值90億元 - 李華華</h1><p>前海將來發展有幾勁，大家仲係拭目以待，不過上周五首次拍賣兩幅地，就以總作價123.7億元（人仔．下同）賣畀深圳發展商卓越置業。</p><p>諗緊賣唔賣幅地</p><p>好耐冇公開露面嘅南太電子創辦人顧明均隨即走出來抽水，指南太喺距離前海16公里嘅舊城重建區有間廠，佔地5.27萬平方米，當初用3,000萬元買入，估計𠵱家值90億元嘞。<br>呢條數點計？顧老闆話，如果用6倍地積比率計算，佢呢幅地將來起樓嘅建築面積約有30萬平方米，佢搵獨立估值師幫手，估計幅地應該值90億元。佢亦已經搵人幫佢計數，諗諗究竟重建廠房，還是賣咗幅地最好，10月就會有明朗啲嘅方向。</p><p>【動主播召喚 敢你就來】 <br>立即報名： http://anchor.nextmedia.com </p></body></html>