<html><header><meta charset="utf-8"><title>隔牆有耳：驚誤犯新例　袁彌明暫「息影」 - 李八方</title></header><body><h1>隔牆有耳：<br>驚誤犯新例　袁彌明暫「息影」<br> - 李八方</h1><p>新嘅《商品說明條例》生效咗近兩星期，搞到連人民力量主席袁彌明（Erica）都要暫時收聲。如果有睇開佢喺網上介紹護膚品嘅短片，就知道佢呢排停咗產。因為佢話，呢排要熟讀新法例，驚講咗「呢隻係王牌、呢隻係最抵、嗰隻最貴、呢隻最好用」嘅字眼，隨時誤墮法網，所以遲吓先至會再有新片上載。<br>八方噚日上網睇，原來最新一條有關護膚品嘅短片已經係兩個月之前upload，但八方啲女性friend就話，Erica嘅舖頭產品都係一般，而且唔少都係比較高檔次，唔係人人啱用啱買。而且齋睇收視率，Erica嘅政治BB班收視大幅拋離講扮靚嘅短片，似乎佢都係講政治啱聽啲。</p><p>【動主播召喚敢你就來】<br>立即報名： http://anchor.nextmedia.com  </p></body></html>