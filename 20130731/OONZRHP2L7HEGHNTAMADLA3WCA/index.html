<html><header><meta charset="utf-8"><title>中環迷你裙：港男嘅終極消費 - Samantha</title></header><body><h1>中環迷你裙：港男嘅終極消費 - Samantha</h1><p>記得舊年紅色炸彈的密集式攻擊嗎？休養大半年又要準備迎接明年的雙春兼閏月！港男成日鬧港女貪慕虛榮要名牌袋，未免太短視，買個袋極其量都是五位數，結婚動輒六位數先動真章，終於明白酒樓婚宴廣告點解提住「刻骨銘心」幾隻字，一次過使咁多錢都幾難唔記得。<br>避得開擺酒，都避唔過影結婚相，眼見部份姊妹打算「慳慳地」去巴黎旅行結婚搞掂，都是六位數埋單，差別只是想使在自己還是別人身上，種種「無可避免」消費造就了本港逾150億元婚慶市場。<br>婚慶市場有幾好搵？咪就係連上市公司都要分一杯羹，廠佬嘉利國際（1050）由生產銷售零部件，開多瓣搞「一站式」婚慶業務，上周公佈的全年業績，多賺67%至4,197萬元唔算誇張。睇分部收入最精彩，隸屬的消費者業務雖然未賺錢，但毛利率達51%，就算扣除其他收入和物業公平值收益都跑贏原業務的15%和6%九條街。<br>咁大家明白幾十年廠佬點解甘願轉型做大矜姐，他們舊年仲將東莞一間廠房改造為婚慶展覽，食盡強國婚宴呢條水，前景有得諗！</p><p>Samantha<br>本欄逢周一、三、五刊出</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>