<html><header><meta charset="utf-8"><title>專題人物：女CEO冒死懸崖釣大魚</title></header><body><h1>專題人物：女CEO冒死懸崖釣大魚</h1><p>磯釣，是指在人迹罕至的海岸或懸崖峭壁，迎着海浪垂釣，刺激而危險，近年因此喪生的意外時有發生。<br>但一名平日穿迷你裙高踭鞋的港女，偏偏愛上此道，一個人披上風褸換上釘鞋，背着工具到海邊捱夜。鹹風割面，樂此不疲。<br>身邊闊太朋友話題圍繞潮物手袋何時減價，她關心的卻是何時能釣大魚，如此沉迷，只因被大海的神秘吸引着，「海洋生物變化萬千，你永遠唔會知道下一刻有乜嘢魚上釣」。<br>記者：羅鈺歡<br>攝影：胡堅</p><p>家境富裕的港女Sunhee，在美國大學畢業後回港，接掌家族印刷生意，是公司內人人懼怕的CEO。外表是女強人，但她坦言內心深處只愛大海，「細個逢星期日爸爸都會帶我到愉景灣釣魚，無憂無慮好開心」。她說到人大了，無形的工作壓力使人疲倦，一有時間就想回到海邊。「你永遠唔知會釣到乜嘢魚，喺你等到絕望嘅時候，忽然見到有大魚游過，係最令人興奮」。</p><p>曾笑磯釣儍　一試上癮</p><p>她以前喜歡跟人坐船出海釣魚，成功感是以收穫重量來計算，「南海油田啲魚好大條㗎，只要船家揀好有利位置，一定有好多魚穫」。那時Sunhee在船上望過去，很看不起岸上一班磯釣友，「着到又紅又綠，又成身工具，而且企足一日先得幾條魚，啲人都儍㗎，攞嚟辛苦」。<br>但每年到了10月，冬天浪大無法出海，自己釣癮起時只好也去做「儍事」。結果她一接觸磯釣就已上癮，最後連坐船出海也不想了，原來滿足感不是以量計，而是當中的過程。<br>她說磯石釣魚最吸引之處，就是夠刺激，且只有自己明白，「去嗰時三更半夜，返嚟時就污糟邋遢，阿媽成日話我，好人好姐做乜嘢搞到人唔似人，鬼唔似鬼，成日夜麻麻出去瞓石」，但她卻反駁道，磯釣其樂無窮，因為這是一項鬥志鬥力鬥運氣的活動，「去目的地前要攀山涉水，到達後見靚風景已經係一種relax，乜嘢辛苦都唔記得晒。而且魚竿嘅重量、魚絲嘅運用、水流方向、地形沙石，以及放誘餌份量同位置等，種種因素都會影響結果，但即使做足準備，如果欠運氣，企成日都冇魚上釣」。</p><p>得獎無數　鍊贏男釣友</p><p>過程也比結果重要，所以有時魚絲被扯斷都好滿足，「享受上釣過程，人同魚一場決戰」。日釣夜釣，她練出一身本事，贏得世界各地多項釣魚界大獎，包括名釣會、GAMA杯、Shimano及Sunline杯等，香港一眾磯釣男也甘拜下風。<br>磯釣最重要工具之一是浮波，浮波乘着水流引誘大魚上釣，所以對Sunhee來說，她最愛的收藏品不是手袋，而是各款浮波。「手製浮波每粒都獨一無二，好多浮波品牌都係出自資深釣手，佢地用多年釣魚經驗研發，每款都有獨特嘅釣法同元素，包含唔同釣手嘅心血」。<br>丈夫得知她的獨特興趣後，為求紅顏一笑，私底下去聯絡一間停產的浮波生產商，想為她訂製獨一無二的浮波，「日本人薄墨賢二係好出名嘅生產商，出面傳聞佢老婆去世後，佢就停做浮波，我老公聽我講完，就嘗試email個老闆，仲一五一十將自己想法講出，希望感動對方再做一次浮波，點知冇幾耐收到對方email以英文回覆，頭一句就係『其實我未死，這個也不是天堂寫來的信』」，原來薄墨賢二的妻子健在，還親自回信，鬧了個大笑話，大家從此成為了好朋友，浮波供應也因此長年不絕。<br>身為人妻的她也投桃報李，以保護自己作為對老公最好的回報，她許下承諾，在打風落雨的危險天氣不會釣魚，而平日也要做足安全措施，最重要保養好自己皮膚，「我都怕曬黑同皮膚癌㗎，人哋係搽太陽油，但我係太陽油面膜，搽到好似日本藝妓咁白，長袖衫、包頸帽同太陽眼鏡都齊全！」</p><p>你想爆?幫你爆!</p><p>熱線電話：2990 7225<br>mailto:Bom@sharpdaily.com.hk<br>WhatsApp：9131 4511</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24 </p></body></html>