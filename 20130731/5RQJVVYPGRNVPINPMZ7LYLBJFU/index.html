<html><header><meta charset="utf-8"><title>方心假期：點救大球場 - 方栢翹</title></header><body><h1>方心假期：點救大球場 - 方栢翹</h1><p>本來一眾紅魔賣力炮製7個入球的精采球賽，令人暫忘大球場的千瘡百孔；但聽罷官員言論，又無名火起：有人仍說大球場質素差因「連日密集比賽」；但上周三有到場的球迷都知，首場比賽首30分鐘，大球場已全面崩潰！絕非踢罷3個比賽日才變差。死因明顯是保養差、難去水，以至雨中踢半場波便現形。想抵賴，唔該都搵個合邏輯嘅藉口！<br>如今，大球場前路如何？方法一，既然英超球星連無草平地都踢到波，不如索性轉做硬地場！包冇積水，做埋年宵都得！<br>正經啲，方法二，重鋪球場事在必行，還要全面追貼國際級管理；但成本要幾多？奧脫福等一級球場已轉用全新的真草纖維混合場，真草加上3%加固纖維，令草地更耐用。但建造費比舊式草場貴近3倍；加上新式保養技術：天陰要曬太陽燈、翳熱要用數十把人咁高的大型風扇通風、還有專業護理團隊等。但我相信由香港管理，再靚的草種和技術，好快都會淪為爛泥地。<br>既然香港一直欠缺資源能力管理好真草場，方法三，何不大刀闊斧，將所有訓練、比賽球場轉為仿真草？我知有球圈人士會以「球員難適應」、「較易受傷」等理由反對；但難道仿真草會比這刻的「大農場」更難適應和易受傷？大家又知否如美職聯、俄超、意甲等一級職業賽，不少球會已轉用最新技術的仿真草？今次醜成咁，希望會是突破的契機。<br>方柏翹<br>now足球評述員</p><p>【動主播召喚 敢你就來】 <br>立即報名： http://anchor.nextmedia.com </p></body></html>