<html><header><meta charset="utf-8"><title>隔牆有耳：林超英失手　救災變「核洩漏」 - 李八方</title></header><body><h1>隔牆有耳：<br>林超英失手　救災變「核洩漏」<br> - 李八方</h1><p>囤地波失道寡助，近排連建制派都唔願撐佢，反而「梁粉」前天文台台長林超英主動喺網誌寫文救波，佢噚日出席環團世界綠色組織活動又化身核災救兵，身穿保護衣、雙眼蒙黑布，同公民黨立法會議員陳家洛用繩搬走象徵核污染源嘅膠樽，點知連續兩次失手造成「核洩漏」，玩完遊戲仲好似細路咁伏喺枱面大叫成身汗。<br>林超英之後就收復失地，係模擬營商環節預測會遇到水災，早一回合起定排水防洪設施，主持人見到都讚前天文台台長唔係浪得虛名，連遊戲嘅災害都預測到。林超英、陳家洛都話搞場大龍鳳，都係想宣揚企業決策時要考慮環保因素同可持續發展箒。</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>