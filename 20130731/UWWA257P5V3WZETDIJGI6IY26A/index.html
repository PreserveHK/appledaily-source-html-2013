<html><header><meta charset="utf-8"><title>戀愛大過天　舒淇隨時息影</title></header><body><h1>戀愛大過天　舒淇隨時息影</h1><p>舒淇昨晚在深灣遊艇會出席慈善晚宴，設計以法文愛「Amour」命名的白色手錶作慈善拍賣。直言最近是感情空窗期的她，經常被身邊人鼓勵拍拖、結婚，戀愛大過天的舒淇竟然表示假如真的拍拖、結婚就要退休，嚇得身邊人急急勸止。<br>舒淇昨晚穿上桃紅色tube dress現身慈善晚宴，她為大會的慈善拍賣設計「Amour雙心跳腕錶」，錶面有多個心心圖案，舒淇說：「呢個字係法文愛嘅意思，啲心心係代表拍拖個心卜卜跳嘅感覺。」問到拍拖時是否都有卜卜跳感覺？舒淇續說：「係呀，見到鍾意嘅人就有卜卜跳感覺，不過最近令我卜卜跳嘅係小朋友。早兩日去上海，見到林熙蕾個女，佢電一電我就即刻卜卜跳，不過我太遲報名做唔到契媽。」<br></p><p>不抗拒姊弟戀
</p><p>舒淇直言最近沒有拍拖，亦沒有男士令她心跳。周迅與謝霆鋒秘密拍拖，脫離剩女行列，問舒淇可會心急拍拖？她說：「我唔急，不過我好矛盾，因為好多人叫我拍拖、結婚，但係如果我拍拖、結婚，我就會退休，但係啲人就話唔好，都係緣份，順其自然啦。」她又表示不介意另一半年紀比自己少：「Sweet就冇所謂啦！」<br></p><p>至於緋聞男友馮德倫下月9日生日，會否送自己設計的手錶作禮物？舒淇說：「吓？呢個係女仔款，佢要會send張單嚟，我有好多女仔朋友都係咁，生日想收實用嘢就會send張單上email，自己認購。」<br>採訪：林嘉慈<br>攝影：陳志嵐</p><p>【動主播召喚敢你就來】<br>立即報名： http://anchor.nextmedia.com  </p></body></html>