<html><header><meta charset="utf-8"><title>馮仁昭四圍超：黃榕斥漏M女咒人死冇家教 - 馮仁昭</title></header><body><h1>馮仁昭四圍超：黃榕斥漏M女<br>咒人死冇家教 - 馮仁昭</h1><p>噚日係灣仔動漫電玩節最後一日，黃榕、關楚耀同松岡李那等作最後衝刺。黃榕着bra top宣傳寫真，綠魔Karl同𡃁模趙詠瑤都有嚟撐場。講到前日「漏M女」孫旗嘲黃榕係「你老模」，甚至三鞠躬叫佢「一路好走」，黃榕反擊話：「叫孫小姐唔好扮熟，唔好叫我榕姨，叫我黃小姐，佢講嘢好低俗，憑乜嘢叫我一路好走？佢叫孫旗，佢係咪以為自己叫舒淇？」<br>黃榕話自己唔係𡃁模，一路好走嘅人應該係對方。講到孫旗三鞠躬，黃榕扯火話：「好驚！做乜咒人死，我阿爸阿媽睇到都話呢個人冇家教，可能同佢公司、父母有關。」</p><p>莊思敏撐動主播</p><p>Karl都幫黃榕鬧埋一份：「第一年出道唔好咁囂張。」問會唔會送番四個字畀孫旗，Karl話：「家屬謝禮。」<br>另外，松岡噚日宣傳畫集，咁啱撞正關楚耀搞新碟簽名會，松岡好識做送畫集畀關楚耀。莊思敏噚日現身蘋果動主播招募活動，向參加者教路話：「最緊要企理乾淨、口才好同轉數快。」<br>撰文：馮仁昭</p><p>杜汶澤、彭浩翔初會蔡瀾、黎智英！仲未睇？<br>第三集《亂噏24》足本放送中，即上：<br> http://bit.ly/appletalk24  </p></body></html>