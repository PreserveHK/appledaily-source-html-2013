<html><header><meta charset="utf-8"><title>蘋機會：粉盒旅行WiFi　10人齊齊玩</title></header><body><h1>蘋機會：粉盒旅行WiFi　10人齊齊玩</h1><p>新年旅行，例牌劈到一頸血！最慘是平日機不離手，喪打WhatsApp又Check爆fb的朋友，不曉慳住用數據，肯定貴到飛天；今次有另類選擇，飛甩網絡商漫遊服務，轉租粉盒形Pocket WiFi，日費只$60起錶！無論日、韓、歐美、東南亞，多達10人連線齊齊玩都得，勁慳！<br>記者：陳國輝　攝影：蔡家輝　模特兒：Cherry@Unique</p><p>最抵！$180任玩四日</p><p>習慣了漫遊數據，自動跳台兼可隨時上網，沒錯很方便，但每次收到月結單，肯定會嚇死十次！如忍住不上網、不單撈Apps，不收發電郵，更叫你痛不欲生的話，倒不如試玩近期好Hit的租用Pocket WiFi服務。<br>那的骰如粉盒的小東西，有紅色、白色和黑色，先別誤會那是插落電腦用的Dongle，它其實是一個無線Router，機側插了一張由服務商提供的當地SIM卡，無需駁接，只要啟動開關掣，隨即會變身為一個無線熱點（WiFi Hotspot），不論是iPhone、iPad、Android手機甚至Tablet，即駁即玩，就好似去到老麥、圖書館等，上網勁方便。</p><p>上網申請，再預約到Visondata門市拎Pocket WiFi即完成。<br><br> http://www.visondata.com/ </p><p>另一間WiFiBB主攻日本地區，每日$80，最少租四日。<br><br> http://www.wifibb.com/ </p><p>以本地服務商Visondata為例，去韓國、新加坡、泰國和馬來西亞等國家，租用這類Pocket WiFi的使費為每日$60，由於最少要借四日，總費用亦不過$240！至於收費較貴的英、美、加拿大和澳洲，每天需要$80，但相比本港網絡商每日收費由$138至$168，真係慳番唔少！由即日至2月17日Visondata再有優惠，凡首次申請該服務並成為fb粉絲，即可享租三日送一日優惠，變相最平僅$180，任玩四日三夜！</p><p>食肆車站玩免費WiFi</p><p>想再慳家啲？唔使錢又啱唔啱？本港的公共設施像圖書館、公園等，都提供有免費WiFi服務，其實在外國亦有類似服務！像日本官網Freespot就顯示了各區無線熱點，包括公共設施、食肆、酒吧和娛樂場所等，並可透過地圖方式搜尋出該處的位置、地址和電話資訊，肯花時間做定功課就好易搵！<br>另外，東京都、山梨縣政府，以及JR East幹線，也特別為旅客提供Free WiFi Hotspot，只要到指定地點，便可即駁、即玩。<br>日本之外，港人經常到的蒲點，例如巴黎、倫敦、紐約等，已先後於大型商場、市內公園、地鐵站和政府機關等，提供免費無線上網。倫敦為例，你除了可在londonist.com的地圖上找到Hotspot位置，更可單撈手機App《Free Wifi In London》幫手，總之事前做好準備，肯定慳番唔少！</p><p>各台比較：$68日費最平</p><p>綜觀各大網絡商，例如CSL、1010以及3香港等，數據漫遊日費一般$168，雖然價錢比租用Pocket WiFi昂貴，但覆蓋地區更廣，多達78個國家！但如果你只是去內地或澳門等短途旅遊，3香港就提供較平的$68日費計劃，唔想四處撲機租Router，值得各位考慮！</p></body></html>