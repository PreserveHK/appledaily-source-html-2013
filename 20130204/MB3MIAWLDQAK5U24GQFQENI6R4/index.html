<html><header><meta charset="utf-8"><title>水貨客初十再攻港</title></header><body><h1>水貨客初十再攻港</h1><p>【本報訊】政府日前出招打擊水貨客走私奶粉到內地，香港的奶粉供應昨暫時回復穩定。不過，有藥房負責人及反水貨客組織表示，水貨客只是「歲晚收爐」，聲言初十或會捲土重來，屆時再大舉來港掃貨。<br>北區水貨客關注組召集人羅子揚昨指出，水貨客早於四天前已「歲晚收爐」，近日水貨客減少與打擊水貨客措施未必有關，因為措施出台前水貨活動已轉趨冷清。他又表示，收到消息指水貨客會於初十重臨，政府措施成效仍有待觀察。<br>有藥房負責人表示，近兩日奶粉供求穩定，但未必與政府出招有關，「歲晚好多水貨客都收咗爐啦，往年呢啲日子都會靜啲」。<br>不過，他相信農曆新年長假過後，水貨客又會再度活躍，「到時政府招數係咪有效自有分曉啦！」。另有藥房東主稱，問題癥結在於每天有大量內地人來港，「佢哋有錢乜都會買，打開門做生意，冇得唔賣嘢畀人」。</p></body></html>