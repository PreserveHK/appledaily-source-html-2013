<html><header><meta charset="utf-8"><title>台山死場　搞手反插名人誤導<br>率百苦主聲討陳永陸麥玲玲</title></header><body><h1>台山死場　搞手反插名人誤導<br>率百苦主聲討陳永陸麥玲玲</h1><p>【本報訊】《蘋果》日前報道，「商場醫生」沈永年09年策劃的台山地王廣場變死城，逾500名香港業主損手後，昨天沈永年率領近百苦主大搞聲討會，指摘當年有份為廣場宣傳的多位名人誤導投資者，並促請政府立例監管商品代言人。 <br>記者：陳偉雄　黃學潤</p><p>「明星名人代言產品，應該要有責任。出事後如果佢哋置之不理，對苦主唔公平。」在會上表明自己是台山地王廣場策劃人的沈永年，點名指摘當年有份替該廣場宣傳的陳永陸、郭思治、鄧聲興和麥玲玲等，在事件上均有責任。</p><p>想挽救自己名聲</p><p>沈永年承認部份名人是由他邀請而來的，並謂自己亦需負責，因此已盡力挽救地王廣場，並謂去年8月他已經接受地王廣場業主聯會的委託，全力救亡。他不諱言今次高調舉行記者會，除了想挽救自己的名聲外，還希望外界對該廣場改觀。<br>「麥玲玲話係金礦，蔡瀾又話會搞美食街，點知貨不對辦。」港人苦主之一的Teresa直言，當初全因買舖有10年租金回報和名人效應，才決定投資，她認為一眾名人應盡力幫助苦主討回公道。另一名業主黃小姐和朋友聯名買了一個舖，得知有蔡瀾手信街後，再買多一間，「我朋友仲慘，退休後用大半積蓄買舖，諗住收租作生活費，𠵱家瞓咗喺醫院」。<br>「陸叔」陳永陸則否認自己是代言人，他指當年只是應邀做嘉賓講股票，收取嘉賓酬勞，「到大陸出場費每場大概4萬元，代言人身價就唔知（收多少）。」他稱自己也是苦主，投資了400萬人民幣買下三個舖。他稱了解苦主心情，「我唔係唔想幫，只係唔知點幫，投資要自己負責」。麥玲玲亦稱自己只是做活動嘉賓，不是代言人，「我只係收5萬一場活動費，如果代言的話，至少60、70萬一場。」<br>根據內地《廣告法》，針對廣告主、廣告發佈者、廣告經營者，發佈虛假廣告追究其相關法律責任，但並不包括代言人。<br>早前有傳內地正研究在相關法例上加入代言人亦要負責的修訂，但至今仍未實行。</p><p>名人財星回應</p><p>【長線一定贏】<br>獨立股評人　陳永陸<br>陸叔鼓勵一班苦主，現在只是短暫投資失利，「只係冇租收，就等於股票唔派息，但間舖係確實存在，長線一定會贏。」</p><p>【神鬼都係佢】<br>堪輿學家　麥玲玲<br>麥玲玲稱自己擔任嘉賓，不會刻意講明有否買舖，「神又係佢，鬼又係佢（沈永年），唔通倒發展商米咩，業主都要了解我有冇入貨。」</p><p>【自己也受害】<br>財經評論員　曾志英<br>曾志英昨天否認是地王廣場代言人，「我只係出席講座，講中國經濟情況。」他又說自己也是受害人，還未收到舖位的房產證。</p><p>【講股冇收錢】<br>證券界人士　郭思治<br>郭思治稱，覺得他們不幸，「我都係去講15分鐘股票，冇收錢。我自己講股票，都唔想見到人投資失利。」</p></body></html>