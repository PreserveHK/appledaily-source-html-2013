<html><header><meta charset="utf-8"><title>徐淑敏工作少「冇咪算」</title></header><body><h1>徐淑敏工作少「冇咪算」</h1><p>徐淑敏（Suki）久未露面，她昨日激瘦現身，到海港城出席高鈞賢舉辦的小朋友培訓活動。Suki直認消瘦：「我係有瘦，但唔關嗰件事事，係食極唔吸收。」她指心情無礙，有傳她想退出娛樂圈，她說：「未得住，我仲有約，五年內嘅約。」約有一個多月沒出席公開活動的她，直認工作少，對有指無綫不幫她接工作，Suki話：「唔會，（公司）有錢賺點會唔接。」</p><p>聞唯唯冷淡</p><p>提到梁烈唯一樣少了job，Suki就表現冷淡：「唔知佢喎。」有傳因無綫撐曾志偉，故令她停工，Suki一副懶理說：「我冇乜所謂，有咪做，冇咪算囉。」至於官司進度，她指沒問，徐淑敏又指屋企風水差：「好多人話我屋企風水差啲，已經搵咗師傅教點化解。」<br>採訪：溫敏芝<br>攝影：仇志德</p></body></html>