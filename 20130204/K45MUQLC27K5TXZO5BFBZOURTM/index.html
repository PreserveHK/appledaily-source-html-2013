<html><header><meta charset="utf-8"><title>靚托娜姐Bra</title></header><body><h1>靚托娜姐Bra</h1><p>恕我直言，十個有九個功能性內衣都係娘到爆，阿婆年代蝦肉色不突止，仲要箍到落胃腩，即使自己不介意，情人看到都倒胃。所以就算有幾貪靚的女生，都會因此而放棄穿着調整形內衣。</p><p>好彩娜姐有先見之明，拍住LA MIU推出一系列Miracle Shape內衣，可改善胸形之餘，仲要好養眼。系列內衣特意加闊肩帶、加高髀位，並且針對性加強各部份的承托和支撐力，將內衣做到符合人體力學原理，務求着咗等於無着又有提升乳房形態的效果。着咗之後，係咪真係可以好似娜姐咁，就真係試過先知！</p><p>LA MIU（2369 4628）</p></body></html>