<html><header><meta charset="utf-8"><title>羅漢果　單糖無脂甜姐兒</title></header><body><h1>羅漢果　單糖無脂甜姐兒</h1><p>羅漢果有清肺、止咳和潤喉的功效，在這乾燥的天氣食用的確不錯。不過羅漢果不能生吃，一定要烹調過才可食用。乾的羅漢果相信大家吃過不少，用新鮮的羅漢果烹調你又試過未？新鮮羅漢果帶有陣陣果香，味道香甜，用來煮食，可代替糖調味，食得更健康。<br>記者：阮芷慧　攝影：潘志恆</p><p>羅漢果是廣西特產，生於山坡林下、河邊濕地及灌叢中。 有「東方神果」的美譽。每年9至10月間果熟時採摘。乾身的羅漢果是這樣做的，採集鮮羅漢果後，待約8至10天果皮由綠色轉成啡黃色，成熟後烘乾48小時以上。要測試其是否乾透，可輕敲表面，聲音清脆者表示已乾透，當然要存放在乾燥的地方。 <br>乾身的羅漢果和新鮮的羅漢果功效相若，同樣有清熱潤肺、止咳利咽和滑腸通便的功效，用於治療肺火燥咳，咽痛失音，腸燥便秘。不過，羅漢果性涼，製乾後可減其涼性；而由於新鮮的比乾身的涼得多，脾胃虛寒者或血虛體弱者都要慎服，因傷風感冒引致咳嗽聲啞者亦忌食。<br>對於經常要用聲的人士，如從事教師、售貨員等職業者，或長期熬夜，容易上火者皆宜食用。而且新鮮羅漢果所含的維他命C，高達每400mg/100g，是鮮橙的7倍，相當有益。</p><p>示範：蘇奇栢師傅</p><p>香港日航酒店中菜總廚，曾先後於著名的佛笑樓酒家及福臨門酒家服務，並奪得多個烹飪獎項。</p><p>解說：彭明慧</p><p>（漢方妍肌堂中醫藥中心註冊中醫師）</p><p>鮮羅漢果桂花啫喱</p><p>鮮羅漢果味道香甜，但其糖份屬於單糖，即使是糖尿病者也不怕食用。用來做甜品的話，可減少糖的份量；加入桂花，令啫喱更添清香。<br><br>難度：★★★　份量：30件　時間：1小時30分鐘</p><p>材料：<br>新鮮羅漢果1個、乾桂花5克、魚膠片60克、糖180克、水1,200毫升、菠蘿少許<br><br>做法：<br>1. 先把新鮮羅漢果切開，放入滾水煲約10分鐘成羅漢果水。<br><br>2. 撈起羅漢果，熄火，放入魚膠片拌溶。<br><br>3. 先後加入乾桂花、糖和菠蘿，拌勻後倒入模具，放入雪櫃冷藏1小時。<br><br>4. 凝固後，用模切出不同形狀即成。</p><p>神果湯浸小棠菜</p><p>上湯浸菜是一味經典的家常小菜，今次換上羅漢果湯，湯底一點也不肥膩，更可飲用，加埋瑤柱，味道香濃一點，而配上杞子一齊煮，更覺滋潤。<br><br>難度：★★★　份量：2人　時間：1小時</p><p>材料：<br>鮮羅漢果/乾羅漢果各半個、小棠菜500克、竹笙200克、瑤柱100克、杞子10克<br><br>調味料：上湯400毫升、鹽/糖/油各1茶匙、花雕酒/薑汁酒各少許<br><br>做法：<br>1. 先將鮮羅漢果煲水，乾羅漢果浸水，留水備用。<br><br>2. 將杞子浸水，竹笙汆水，瑤柱蒸20分鐘至腍身，備用。<br><br>3. 把小棠菜放入200毫升上湯，加鹽、糖、油和薑汁酒煨熟，撈起圍在碟邊。<br><br>4. 竹笙、瑤柱和杞子用200毫升上湯略煮，再加入鮮羅漢果水及乾羅漢果水煮成湯底，最後加入花雕酒，滾起後熄火，將材</p><p>清甜貴妃雞（冷盤）</p><p>冷盤的雞通常用酒浸的做法，未必適合老人家與小朋友食用，但用羅漢果水來浸雞，味道清甜滋潤，適合一家大小食用。<br><br>難度：★★★　份量：4人　時間：1小時（未計浸過夜時間）</p><p>材料：<br>乾羅漢果水（乾羅漢果浸熟的凍水約10分鐘）1碗、雞1隻（約斤半重）、水2公升<br><br>調味料：香葉5克、草果2粒、沙薑粒少許、鹽/味粉各1湯匙、花雕酒2湯匙<br><br>做法：<br>1. 燒滾水轉細火，把雞浸約半小時至熟。<br><br>2. 另預備一煲水，加調味料和乾羅漢果水，水滾後熄火，放入雞，水浸過面，放入雪櫃浸一晚即成。</p><p>西洋菜陳腎湯</p><p>西洋菜是冬天當造的蔬菜，而且纖維粗糙，用來煲湯就最適合不過，而且和羅漢果一齊煲，菜亦更香甜。陳腎煲湯取其香味，而鮮雞腎煲完湯則可以食用。<br><br>難度：★★　份量：4人　時間：3小時30分鐘</p><p>材料：<br>乾羅漢果1個、陳腎/鮮雞腎各1個、西洋菜500克、豬𦟌300克、南北杏100克、上湯500毫升、薑汁酒2湯匙<br><br>調味料：鹽半茶匙、糖/紹酒/花雕酒各少許<br><br>做法：<br>1. 先將西洋菜汆水，備用。<br><br>2. 陳腎、鮮雞腎、豬𦟌同汆水，加薑汁酒；乾羅漢果浸水，備用。<br><br>3. 把所有材料放入盅內，加入上湯、調味料，燉3小時即成。</p><p>小貼士：</p><p>豬𦟌汆水時加入薑汁酒，可辟除腥味。</p></body></html>