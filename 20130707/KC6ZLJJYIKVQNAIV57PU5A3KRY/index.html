<html><header><meta charset="utf-8"><title>曾蔭權唐英年愛捧場</title></header><body><h1>曾蔭權唐英年愛捧場</h1><p>【特稿】<br>香港仔魚市場海鮮餐廳開店近半世紀，儼如魚市場員工飯堂，名人高官如曾蔭權、唐英年和梁錦松均是擁躉，唐更曾在競選特首期間與兒子同嘆靚海鮮。熟客都是多年老友，自然不捨餐廳結業，「喺度成長喺度住，識咗幾廿年」。忘了帶錢可以賒數，買海鮮亦只收友情價，「要就出嚟攞，攞最新鮮最靚，酒樓分分鐘換條死魚畀你，邊有得比」。他們期待餐廳另覓舖位重開，「一定會再捧場」。<br>經營海鮮檔13年的徐生豎起拇指盛讚餐廳水準「一流」，「夠新鮮已經贏咗一半，酒樓買番去儲貨，養過夜質素就差，甚至死埋」。他說，活魚死魚「冇得呃」，看一眼便知龍與鳳。易手後不再是老友當家，「冇咗感情一定好大分別」。另一熟客郭小姐亦指，餐廳結業是損失，即使將來有新店進駐，亦已失去土生居民的獨特風情，十分可惜。<br>《蘋果》記者</p></body></html>