<html><header><meta charset="utf-8"><title>綠魔拉攏　夜蒲傾大計Vivien出書　四盛女言和</title></header><body><h1>綠魔拉攏　夜蒲傾大計<br>Vivien出書　四盛女言和</h1><p>無綫節目《求愛大作戰》播完已一周，但這股熱潮卻未減，當中幾位導師、求愛男和盛女繼續保持聯絡。「綠魔」Karl打算食水尾，邀四名盛女「蟻哥」Sharon、「籮底橙」Vivien、搶手貨Carol和整容女Whitney一齊出書，乘勢在書展掠水。<br><br>Vivien在節目中姣擒Justin，惡評如潮，她即反擊大爆節目造假，甚至潛水拒配合宣傳，成為眾矢之的，她索性留在深圳不來港。不過Vivien答應出書，意味她已跟不和的盛女和解。</p><p>風騷搭訕</p><p>Karl日前到深圳做騷，乘機約Vivien夜蒲，Karl昨日在電話中說：「我一方面去安慰吓佢，另方面又同佢講吓出書細節，夜場中都有男仔過嚟叫Vivien影相，佢都好開心。」相中所見，曾聲淚俱下鬧爆無綫博同情的Vivien，當晚全程笑臉迎人，不但未見怨氣，還見她風騷接受異性搭訕。Karl說：「Vivien話最初有嬲過其他女仔，但節目播完又釋懷，佢話自己係大姐姐，唔同班小妹妹計較。Vivien話都有興趣做呢行，佢話想啖氣過咗先出嚟，但我鼓勵佢唔可以逃避。」</p><p>老蘭通頂</p><p>Karl表示新書拍攝工作要遷就四女檔期，不排除Vivien部份移船就磡到深圳取景，精力充沛的Karl昨日凌晨又跟兩女到老蘭通宵夜蒲。記者昨日致電Vivien，電話接通後，她立即cut線。<br>採訪：比華利、吳耀輝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>