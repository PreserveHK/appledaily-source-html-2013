<html><header><meta charset="utf-8"><title>娛圈360：新聞小花大龍鳳</title></header><body><h1>娛圈360：新聞小花大龍鳳</h1><p>無綫新聞部近日上演現代版《金枝慾孽》，傳聞兩位索爆主播黃紫盈同張文采爭上位爭到出晒面，受委屈嘅紫盈淚灑幕前，我見猶憐。查實女主播仲慘過後宮佳麗，想得寵除咗靠靚樣仲要伶牙利齒，既要面對無情歲月嘅摧殘，又要應付後生靚女嘅來襲。講真，大把靚女排隊等上位呀！<br>撰文：蘇芬妮</p><p>周嘉儀（30歲）</p><p>學歷：浸大廣播新聞系<br>職位：首席主播<br>上位指數：NA<br>嘉儀BB一早上位了，還上了神枱，早前雖然與有婦之夫許方輝傳緋聞，形象減晒分，但放完兩星期大假後，其無綫主播地位未受動搖，只是偶爾被高層勸喻減少化妝，營造好pure好true幻覺。</p><p>張文采（28歲）</p><p>學歷：珠海新聞及傳播系<br>職位：高級主播<br>上位指數：90%<br>盡得黃婉曼真傳，報天氣一樣咁跳脫，不過上年因穿短裙報天氣而被無綫照肺兼雪藏。正當人人以為黃紫盈上位之時，張文采卻擢升為高級主播。</p><p>黃紫盈（25歲）</p><p>學歷：中大新聞及傳播學院<br>職位：主播<br>上位指數：85%<br>黃紫盈一直獲無綫器重，大大眼睛及長長頭髮，深得網民歡心。周嘉儀失勢後，以為可以伺機上位，最終卻敵不過權鬥，被張文采擊倒。</p><p>陳美茵（24歲）</p><p>學歷：樹仁新聞及傳播學系<br>職位：主播<br>上位指數：85%<br>去年7月才擔任互動新聞台主播，但在短短一年間急速冒起，亦因剪了一頭爽朗短髮令人眼前一亮，在討論區人氣高企。</p><p>羅鈺文（26歲）</p><p>學歷：新聞系碩士<br>職位：主播<br>上位指數：80%<br>原本讀nursing的Yuki畢業後加入ATV做記者，近年轉投TVB，瞬間搣甩亞視味，樣貌越來越標致，自信心返晒嚟。</p><p>蔡雪瑩（26歲）</p><p>學歷：浸大傳理系<br>職位：主播<br>上位指數：70%<br>雖然香港冇雪落，但Snowy一樣上到位。其fans群大部份來自微博，因她最愛玩嘟嘴自拍，故有「雪菜瑩」、「豬嘴瑩」等花名，cute到無倫。</p><p>鄭萃雯（27歲）</p><p>學歷：浸大廣播新聞系<br>職位：記者<br>上位指數：60%<br>常被看錯成鄧萃雯的鄭萃雯，曾一度在討論區人氣高企，不過前年與無綫攝記潘國輝拉埋天窗，即令宅男夢碎。最近她更被無綫安排擔任駐廣州記者。</p><p>高芳婷（30歲）</p><p>學歷：中大新聞系碩士<br>職位：高級主播<br>上位指數：60%<br>當年其中一位天氣小花，前年到英國現場採訪威廉王子大婚而聲名大噪，美貌智慧兼備的她前途無限，惟獨去年跟韓籍男友拉埋天窗，未知可有影響？</p><p>陳嘉欣（29歲）</p><p>學歷：港大工商管理學院<br>職位：高級記者<br>上位指數：50%<br>原為港聞版記者的嘉欣BB，純粹因樣貌吸引被TVB高層高薪挖角。惜去年流出一批嘉欣自拍的「港女十式」照片而驚動高層，據知失意新聞部。</p><p>馬秀荃（25歲）</p><p>學歷：浸大廣播新聞系<br>職位：記者<br>上位指數：NA<br>大前年到無綫做實習記者，因表現出色而獲聘用，憑清純鄰家女孩形象深得宅男歡心。不過今年3月已過檔now，遠離無綫是非之地。</p><p>台柱唔易做</p><p>新聞實在太沉重了，若由美女每天為你報讀，效果卻有天淵之別。當然有人會批評她們不夠專業，對新聞認知不夠，諸多挑剔，事實上她們大部份由新聞系畢業，且咬字清楚準確，臨場應變力強，可謂勝任有餘，且從收視上看，亦有絕對優勢。<br>早在80年代，無綫已打美女主播牌，最經典莫過於葉雅媛，她是首位新聞系出身的女新聞主播，成熟、漂亮加淡定，令她成為「台柱」主播。90年代，由魏綺珊接替，她同樣靚絕同儕，為無綫新聞創下佳績。踏入04年，趙海珠（珠珠）和林燕玲（小飛俠）掀起新一輪女主播熱潮，尤以前者威力最為震撼，07年有癡漢寄恐嚇信到TVB，目的只是為跟珠珠做朋友。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>