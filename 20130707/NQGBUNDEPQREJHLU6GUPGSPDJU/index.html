<html><header><meta charset="utf-8"><title>有話兒：龍小菌難捨保護罩</title></header><body><h1>有話兒：龍小菌難捨保護罩</h1><p>從小熱愛音樂渴望踏上舞台，卻沒有天賦外形條件引人注意，於冷眼下她毅然拿起面罩，進行14個月蒙面獻唱鬥爭，希望大眾不要以貌取人，最終革命尚未成功便除下面罩，臉容是刻意妝扮下的靚樣，而非以往平凡容貌。雖然除下臉上面罩，但保護感情的面罩仍緊扣着，龍小菌說：「男女感情可以公開時自然公開，目前單身。」<br>撰文：馬建華<br><br>旺角行人專用區過去兩年多，一直聚集不少街頭表演人士，當中有一位由頭包到腳的表演者，於14個月前一個黃色暴雨晚上，選擇踏上一條絕不易行的音樂路，幸而她憑獨特造型旋即成為網上討論區熱話，演出影片雄踞YouTube，人氣在短時間急升，打出漂亮的第一仗。接着網絡上有人形容她為紙紮公仔，獲邀在商場演出又嚇怕小童，面罩下的真面目成為追訪目標，直至跟經理人邵子風的拍拖照曝光，大家才真正確認龍小菌容貌。</p><p>有心人送上萬元
</p><p>回想第一次戴上面罩，小菌坦言印象難忘：「第一個感覺係呼吸困難，唔知聽唔聽到我唱歌，慢慢就知道係歌聲吸引到大家留意，呢個係意外收穫。」第一場演出便遇上貴人，當晚他們只以一個簡單小喇叭發聲，突然有位男士問邵子風：「點解用個咁細喇叭，換個喇叭要幾多錢，一萬蚊？寫個戶口號碼畀我。」第二天邵子風便發現戶口多了一萬元，小菌指過去有很多人助她實現夢想，當中不少人是素未謀面，而這位出心出力的男士至今仍不時在旺角街頭捧場。<br>在好評劣評中唱出自己的路，小菌坦言聽過不少難聽說話，每當大家批評面罩設計時，她自問當初戴上面罩目的是不想大家以貌取人，若果自己也計較面罩的樣貌，豈非失去當初戴面罩原意？她說：「其實我大可以做可愛同卡通樣，不過冇需要，我要忠於原創設計。」<br></p><p>感謝學生守秘密
</p><p>好奇心是任何人都有，龍小菌面罩下的真面目一度成為大家猜估話題，初期更有人在網上發放疑似龍小菌真身照，大部份都是身形高大及沒有妝扮的胖樣。龍小菌一直否認相中人是自己，身為教師的她也一度撒謊隱藏身份，在受訪時指家人朋友，甚至合作的音樂團隊皆不知她的真正身份，但事實上身邊人都知道真相，她說：「其實我以前學生有好多我嘅相，班學生好保護我，佢哋唔想俾人知我身份而一路默默支持我，其實佢哋都有問我，我冇答佢哋，只叫佢哋專心讀書唔好再追問。」<br>活在面罩下，縱然不用出騷，小菌出入都以口罩遮面，影響肺部健康，還犧牲了一班好朋友，她說：「好多熟朋友都好耐冇見，大家怕同我出街時令我俾人影到。」正如她當日跟邵子風行街，便令廬山真面目曝光。小菌透露過去年多只能到幾間餐廳食飯，樂手朋友都要跟她前後腳踏入餐廳，她說：「好記得有次鼓手請我睇五月天演唱會，我唔想戴口罩，點知鼓手話咁我戴口罩，加埋黑超同帽啦！」她很感激身邊人的體諒及支持。<br>雖然敢以真面目示人，但小菌對感情生活仍是匿在面罩下，小菌說：「男女感情到可以講時便自然會講，目前仍然係單身，希望大家唔好專注喺緋聞上。」似乎小菌仍然採取當初保護真身時的做法，例牌否認為先，留待適當時間才透露。<br>場地提供：Amuse<br>服飾：D-Bright Unity<br>髮型：Lobo Chung of Chin.G<br>化妝：Gigi Chu</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】  http://bit.ly/appledailyiPhoneapp <br>【Android版】  http://bit.ly/appledailyandroidapp  </p></body></html>