<html><header><meta charset="utf-8"><title>半世紀魚巿場餐廳結業　港版築地　失人情味</title></header><body><h1>半世紀魚巿場餐廳結業　<br>港版築地　失人情味</h1><p>【本報訊】政府致力將香港仔海濱變成「港版築地」，這兩天首辦南區漁民大笪地之際，屹立近半世紀、本港碩果僅存魚巿場食肆香港仔魚巿場海鮮餐廳，因投標失利，下月4日無奈結業。老闆坦言「唔係想咁樣結束」，熟客欷歔說：「今後再吃不到最新鮮、最有人情味的海產。」餐飲業界認為失落老店的人情味，港版築地沒有了靈魂。<br>記者：袁樂婷　蔡朗清</p><p>香港仔魚市場海鮮餐廳最近傳出下月4日結業消息，訂座旋即爆滿至8月。食家劉健威表示，在魚巿場開設海鮮餐廳，相信在香港只此一家，「最近知道間餐廳就快結業，已經有朋友約埋去食」。他形容這食肆特色「海鮮夠鮮」，「隔籬就係魚巿場，老闆行過去就攞到最好嘅海鮮」。<br>記者昨到訪該餐廳，負責樓面的譚大家姐表示，老父年輕時在魚市場打工，1972年接手該食堂，迄今已逾40年，由樓面到廚房均由家人包辦。初時只賣碟頭飯，後來漸發展成海鮮餐廳。<br>譚父數年前去世，改由二兒子當家，他每天早上親自到旁邊海鮮檔挑選最新鮮、最當造靚貨，隨後的蒸煮程序亦親自監工，忙得團團轉卻樂在其中。大家姐憶述，10多年前的碟頭飯「畀足料」，最經典要數蘇眉飯，「係咪冇諗過可以咁食呢？」現時禁售蘇眉，昔日招牌菜已成絕響。看似普通的斑腩飯也絕不失禮，90年代賣30元，依舊不乏捧場客，因斑腩貨真價實用石斑魚腩製成，鮮味有質感，坊間以廉價魚充斑腩，不可同日而語。近年石斑漲價，「碟頭飯幾10蚊維唔到皮」，寧停售也不濫竽充數，「明明係雜魚但話係斑腩，我哋講唔出口」。<br>譚家與顧客感情甚篤，魚市場員工更「幫襯咗幾廿年」如家人般親密。熟客偶爾忘記帶錢，「記住咪得囉，大家咁熟」。早前更有熟客即席揮毫，送他們一首以「香港仔魚市場海鮮餐廳」起首的詩句，盛讚「海上美食紛陳至，鮮味色香若春風」，「冇得再做會帶呢幅字畫返屋企收藏」。<br>大家姐喜歡教食客享受最原汁原味海鮮，以味蕾感受游水海鮮的鮮甜滋味，「有啲客好鍾意食豉油，我同佢講，你第一隻蝦一定唔好點（豉油），試吓先」。有客人請教如何煲招牌濃滑魚湯，她也傾囊相授，「唔係乜嘢秘密，問到我一定講，嚟得呢度，就要食到最好嘅海鮮」。多年基業，靠的就是這份真摯心意。<br></p><p>投標失利  「唔想咁結束」
</p><p>縱然不捨，但投標失利，餐廳結業成定局，「當然唔係想咁樣結束，但好開心啲客好錫我哋，算係冇遺憾，冇做壞爸爸個名。」她說，家人計劃先休息數個月，再考慮是否捲土重來，「盡量睇吓附近有冇舖位，但𠵱家租金水電樣樣貴，隨緣啦。」<br>餐飲聯業協會會長黄家和過去經常光顧該餐廳，指海鮮原汁原味，裝修平實，很有地道風味，價錢更較酒樓平兩成，老店結業，他說：「希望下一手保留番原貌啦」。只是新換舊，那份人情味也隨之消失，「政府話打造香港仔築地，但老店結業，港版築地只得外形，冇內涵。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p>《蘋果動新聞》新版App已經推出，居家遊行上街上網都咁方便，快啲更新，全民動起來！<br>立即下載↓↓<br>【iPhone版】 http://bit.ly/appledailyiPhoneapp <br>【Android版】 http://bit.ly/appledailyandroidapp </p></body></html>