<html><header><meta charset="utf-8"><title>黃宗澤被細路玩謝</title></header><body><h1>黃宗澤被細路玩謝</h1><p>黃宗澤（Bosco）與女子組合Robynn &amp; Kendy昨日於葵芳新都會廣場出席活動，Bosco表示做慈善不計酬勞，早前探訪麥當勞叔叔之家，被一班小朋友玩謝：「佢哋好好精力，只係玩煮飯仔，已經俾佢哋玩謝！」不過，他希望將來可以學苗僑偉生一仔一女：「最好湊個好字，不過暫時未有計劃，另一半都未搵到，要學大佬鄭嘉穎咁搵多啲先，佢搵咁多，我梗係羨慕啦！」問到可有被媽媽催婚？他說：「咁又冇！」他又自讚是慈父：「最近拍新劇《貓屎媽媽》同一個8歲小朋友做戲，人哋話小朋友頑皮唔緊要，兇吓佢就聽話，我覺得自己做得幾好。」<br>採訪、攝影：楊潔雯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>