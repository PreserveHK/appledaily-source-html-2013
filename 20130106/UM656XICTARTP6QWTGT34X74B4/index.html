<html><header><meta charset="utf-8"><title>禮賓府搞閉門酒會 　劉夢熊大踢爆　<br>毛澤東上身　CY動員梁粉鬥輿論</title></header><body><h1>禮賓府搞閉門酒會 　劉夢熊大踢爆　<br>毛澤東上身　CY動員梁粉鬥輿論</h1><p>【本報訊】面對元旦日13萬港人力促下台的大話特首梁振英，自知下星期出台的施政報告難挽民望，廣邀百多名死硬「梁粉」昨到禮賓府搞閉門酒會，下令「梁粉」多發聲，抗衡反梁聲音。有份出席酒會的頭號「梁粉」、全國政協劉夢熊直斥梁毛澤東上身，想學毛用群眾批鬥政敵搞文革，批評做法不切實際，揚言要與梁劃清界線，「唔做盲目梁粉」！記者：林俊謙　呂浩然</p><p>民望插水的梁振英，上月底以特首辦名義邀請百多名「梁粉」，昨到禮賓府出席酒會，大部份死硬派「梁粉」均畀面出席。據悉梁在台上發言約3分鐘，雖然部份「梁粉」會後聲稱發言內容「冇特別」，但有「梁粉」私下爆料，指梁發言如同「動員令」，直指香港民情同輿情有極大落差，輿情對政府看法比較負面，但民情是支持他與特區政府，梁直言輿情未能反映民情真實一面，所以號召「梁粉」要多發聲，平衡社會上批評特區政府的輿論。</p><p>要求多發聲 　平衡反梁聲音
</p><p>對於梁號召「梁粉」打輿論戰，大部份「梁粉」未有回應，但也有人支持，出席酒會的「梁粉」醫生李家仁承認，梁有在會上呼籲一眾「梁粉」多發聲，「希望我哋可以反映沉默大多數嘅意見，令民情同輿情可以平衡啲」。但他認為梁振英的動員未必有用，「佢（梁振英）若做到成績，啲人自然會支持佢啦」。<br>被視為頭號「梁粉」的劉夢熊，對梁振英會上動員「梁粉」對抗反對聲音相當反感，狠批梁做法不切實際。劉夢熊表示，香港社會有支持和反對意見實屬正常，市民對梁振英評價高低，歸根結底是他自身問題，「如果你梁振英管治時所做政策，係貼近社會、實際同民意，係有成效嘅，我諗你唔需要動員支持者上街或者發聲，輿論都會反映出來」。</p><p>劉劃清界線：不盲目做梁粉
</p><p>劉夢熊更將梁號召「梁粉」對抗反對者的做法，比作毛澤東搞文化大革命：「呢個令我諗起文化大革命時，毛澤東都曾經全國動員打倒叛徒內奸工賊劉少奇啦，結果到頭來又點？劉少奇咪又得到平反。」劉更與梁粉劃清界線，揚言「我唔會盲目做梁粉」，「希望輿論界以後唔好再標籤我係梁粉」，他說不會支持梁那些不合邏輯及過於民粹的政策，「你（梁振英）想我發聲？我發聲抦你就得！你想我發聲撐你，發夢啦！」<br>公民黨梁家傑認為梁振英民望持續下跌，「梗係搵梁粉繼續撐場啦」，建議梁振英與其動員梁粉為施政報告搖旗納喊，不如做好施政報告，「（施政報告）真係有料到嘅，香港人會公道咁評價」。梁家傑又批評，梁過去半年未做過實事，只一直「用人唯共、用人唯左」，力促梁振英應針對房屋、貧窮等問題提出政策措施，否則難以挽回市民信心，輿論戰徒勞無功。<br></p></body></html>