<html><header><meta charset="utf-8"><title>王君馨駁火保護子華</title></header><body><h1>王君馨駁火保護子華</h1><p>黃子華和王君馨昨於深水埗街頭為無綫劇《My盛Lady》拍攝一場槍戰戲，飾演硬朗女警的王君馨一手捉住子華，於槍戰中拯救對方。首次揸槍的君馨演得有板有眼，拍其中一場戲時手槍空殼彈反彈到其面上，幸好未有釀成意外，只是面上沾了黑彈粉，她說：「都係今日嚟到師傅教我點揸搶，都幾好玩，我都有戴耳塞，好興奮可以喺街上開槍。」<br>君馨表示寧願陀槍多於行性感，但劇中仍要獻出螢幕初吻：「畀咗何君誠，現實中嘅男友事前唔知，係臨場加戲。」子華坦言昨日如同一隻受保護動物，全程被君馨保護，笑言從未想過該劇會有槍戰，問到會否加咀戲？他說：「同佢冇咀戲，戲中佢好硬朗，咀佢會俾佢打死。」<br>採訪：王崇穎<br>攝影：仇志德</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>