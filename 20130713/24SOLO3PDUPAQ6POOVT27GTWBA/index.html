<html><header><meta charset="utf-8"><title>大舞台：Eason個唱數字之謎</title></header><body><h1>大舞台：Eason個唱數字之謎</h1><p>1、3、7、13、25、32、50、55、210、2000、2013……<br>看似一堆毫無邏輯的數字，背後卻隱藏嘔心瀝血的製作。逾20萬人於月內陸續探秘，更多人卻是摸着門釘，縱然你欣賞過精采演出，也未必了解舞台結構原來是這麼複雜。就讓筆者帶大家深入紅館，拆解這堆數字的意義——亦即是「陳奕迅演唱會2013」的舞台之謎。<br>撰文：馬建華</p><p>相信以下對話大家都講過。<br>「喂！你買到飛未？」<br>「我今晚去紅館睇騷喎！」<br>「呀，邊個演唱會睇咗未呀？」<br>在紅館演出是歌星夢，入紅館睇騷又何嘗不是市民的追星夢？近年舞台設計日新月異，縱然是最具賣座力的歌手，都堅持舞台製作一絲不苟，尤其當你第七次踏上紅館舞台，更希望突破之前的框框，給觀眾及自己驚喜。<br>陳奕迅（Eason）於紅館的25場演唱會上周六（6日）開鑼，今次作多項突破嘗試，務求讓觀眾滿足聽歌之娛，同樣有視覺享受，亦希望透過舞台及歌曲編排，啟發大家對人生的領悟。日前演唱會第5場前中午綵排時，本報率先獲安排入內探班，拆解鮮為人知的舞台製作過程。演出了4晚，問Eason感覺如何，他誠懇的說：「聽到大家講一聲『好睇』經已好滿足開心，之前都會諗大家會點睇，鍾唔鍾意，原來大家真係鍾意聽我唱歌，幾好吖，過去幾晚我都好少講嘢。」難得「吹神」忍到口，Eason自言忍得辛苦，不時有觀眾大叫撩他吹水，但Eason笑說：「撩我唔到嘅，不過我想講時都會講幾句。」</p><p>食滯打針頂硬上</p><p>舞台經驗毋庸置疑，尤其看到Eason越來越享受在舞台時的笑容，盡現真性情及破紀錄188磅體重的率直，Eason自爆完成第4晚演出，回家休息太過放鬆而發生小插曲：「返到屋企好肚餓，見到有包台灣嘅蒟蒻丸咪拆出嚟食，點知倒咗十幾粒出嚟，咪唔好嘥一次過食晒然後去瞓，點知朝早起身發現個胃頂住，頭先綵排前去睇醫生打支針，因消化唔切，其實我之前冇事冇幹，一路冇戒口冇忍口，𠵱家要注意吓。」<br>舞台令觀眾嘩聲不絕，而給Eason感覺是「大咗小小」，平日愛跳跳紮的他笑指忍不住想四圍行，他笑說：「我記得有晚我唱緊《最佳損友》，情不自禁不停郁，跟住我眼尾見到身後大屏幕影到自己好搖咁，惟有收番慢自己動作，等大家睇得舒服啲。」Eason還未看過舞台效果，待休場時才看回錄影，他說：「每晚當個舞台有變動時，我就見到大家目光由我身上轉去舞台其他地方，咁我就知道應該係有啲嘢睇，幾好呀。」</p><p>工作人員困半空</p><p>講到其中一環是舞蹈員倒吊在半空的雲底漫步，Eason並不知舞蹈員於騷前半小時便吊上半空準備，到完騷才返回地面，他笑說：「點解我每次開騷都困住啲人喺半空，上次（06年舉行「Get a Life演唱會」）又有舞蹈員喺半空隻船坐足一晚。」當Eason得知工作人員每晚都在他頭頂看騷及小便後，他笑指可以開騷中途幫他們準備「麥麥送」。<br>今晚入場觀眾會欣賞到「陳奕迅Eason's Life演唱會2013」慈善版，是夜主辦會跟領賢慈善基金會合作，演唱會流程如常，但中途會加入著名鋼琴家郎朗、小提琴家文薇、古典結他演奏家楊雪霏及世界拉丁舞冠軍合作演出，首次跟郎朗合作的Eason說：「個舞台有個升降台特別為郎朗而設計，方便升佢同鋼琴出嚟，所以要將樂手座位全部移後，嗰個位亦只會用一場。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>