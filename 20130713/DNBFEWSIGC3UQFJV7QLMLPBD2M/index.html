<html><header><meta charset="utf-8"><title>駐顏有術  任估唔嬲「我真係唔係39歲」</title></header><body><h1>駐顏有術  任估唔嬲<br>「我真係唔係39歲」</h1><p>復出拍劇難免被人評頭品足，被爆39歲又被指樣子繃緊，Carman表示早有心理準備：「其實我真係唔係39歲！入行以嚟冇公佈過，我唔介意啲人點猜測，你話我50都得，佢點講都影響唔到我，我亦學習緊唔受佢哋影響，俾人評頭品足唔覺有問題，就算有狗仔隊跟咪跟囉，我都照返屋企。拍劇可能會冇咗自由，朋友話享受自由自在就唔應該在意人點睇你，係喎！自由自在係喺自己思想上，好似《伊索寓言》嘅《父子與驢》故事，永遠取悅唔到所有人，自己心知就得。」<br>Carman對今次拍劇沒特別期望，亦沒想過往後會否繼續拍，最重要享受開心過程：「如發現麻麻哋咪唔做囉，開心就繼續做。」即使七女同當女主角，她都沒有壓力：「就算有比較都係外邊比較啫，自己唔比較就得。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>