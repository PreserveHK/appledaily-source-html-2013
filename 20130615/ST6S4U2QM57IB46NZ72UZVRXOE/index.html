<html><header><meta charset="utf-8"><title>搵樹蛙靠運氣　黑色蛋唔出奇</title></header><body><h1>搵樹蛙靠運氣　黑色蛋唔出奇</h1><p>漁護署由02年起，每年3至9月的繁殖期都有做盧文氏小樹蛙的數目調查，沿用的方法主要靠聽聲和目察。聽聲，僅靠雄性小樹蛙在求偶時發出的叫聲，換句話說，雌性幾乎紀錄不到，惟有靠目察，撥開草叢看見一隻便紀錄一隻，所以真的靠運氣！</p><p>採訪當日，漁護署帶記者到蕉坑自然護理區拍攝，並觀察署方早已放置好，有助小樹蛙繁殖的水盆，「黃色一點點那些便是盧文氏小樹蛙嘅卵」，二級農林督察馮子豪指著水盆說，「我哋有一次去流水響做調查時，睇到一啲黑色嘅盧文氏小樹蛙蛋，平時見嘅都係淡黃色，因為黑色嘅關係好少見，就拎返實驗室觀察。」結果是正常孵出小蝌蚪，還指研究找不到為何小樹蛙蛋會是黑色。<br><br>於是，記者帶著其疑惑，訪問研究了盧文氏小樹蛙逾十年的權威－－港大生態學及生物多樣性博士劉惠寧，他聽到即感錯愕：「這個很奇怪，小樹蛙剛剛產出的卵是黑白色，過一兩天開始全粒都變棕色，但應該不是奶白色，估計嗰啲係無受精的，生存不了，會被霉菌或細菌入侵，才開始轉很淡嘅顏色。」<br><br>如此一說，漁護署取回實驗室孵養的豈不是正常蛋嗎？記者再回漁護署追問，濕地及動物護理主任伍家恩承認由02年起，紀錄到卵的數目都來自淡黃色的卵，「顏色係比較主觀嘅感受，你話係奶白色，我哋可能覺得係淡色。」署方否認研究出錯，認為誤差其實很小。<br><br>而劉博士則認為，即使混淆也情有可原，「佢哋見黑色嘅卵見得少，係因為啱啱產出嘅卵發育得好快，好短時間，可能幾個鐘就有顏色上嘅轉變，佢哋出去調查，唔可能長時間留喺野外觀察，如果要遇到啱啱產出嘅卵，就要靠好運氣。」<br><br>根據漁護署的數字，蕉坑自然護理區在近五年，有兩年都紀錄不到蝌蚪數目，即使有紀錄，最少是30粒，最多是100粒，偏差相當大！那麼，究竟目前小樹蛙是正常還是瀕危呢？<br><br>劉博士相信小樹蛙目前是安居，因為當年他足足花了七年時間，把在赤鱲角的小樹蛙救離興建機場的危險之地，還幫牠們找了六個安身之所。全部人煙稀少，發展機會低，只要我們不去騷擾，相信小樹蛙可以一直安居下去！<br><br>記者：鄒倩婷<br>攝影：王俊龍、李漢基<br><br>愛地球　齊齊Go Green： http://green.appledaily.com </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>