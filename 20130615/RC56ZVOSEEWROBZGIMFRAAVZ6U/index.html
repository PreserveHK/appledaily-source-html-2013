<html><header><meta charset="utf-8"><title>玖紙冀三年內負債降至70%</title></header><body><h1>玖紙冀三年內負債降至70%</h1><p>【本報訊】負債比率向來偏高的玖龍紙業（2689）昨日公告，調整未來三年發展策略，目標在2016年年中，將負債比率降至70至80%，否則不會推行新擴產項目。分析員對此表示歡迎，「市場唔再亂咁增產」，但嫌玖紙減債速度太慢。</p><p>「市場信唔信係另一回事」</p><p>玖紙副總經理兼董事長助理吳國勛向本報表示，明白過去一段時間，公司高速發展，令借貸、財務成本偏高，「發展版圖已大概完成，嚟緊要控制資本開支，訂立三年內將負債比率減至七至八成，希望俾到投資者信心。」<br>不過，有紙業分析員認為，玖紙減債速度太慢。大華繼顯分析員布家傑指，「2015年年底就應該要做到」；不過，贊同玖紙主動調整發展策略，「起碼話俾人知，成個市場唔會再亂嚟，瘋狂增產。」他補充，玖紙已多次承諾減債，但未見實際成績，「公司咁講，市場信唔信係另一回事。」<br>吳國勛回應指，公司亦希望加快減債的時間，但「市場係最大變數，行業對前景睇法仍然謹慎。」他透露，內地紙價自去年9月見底後，開始緩慢回升，但踏入今年5、6月淡季再次回落，公司已先後兩次減價。年報顯示，自2008年起，玖紙只曾在2010年全年業績時，負債比率降至73.9%，其餘年份皆在80%或以上。去年底，玖紙半年業績中，負債比率升至103%，創出近年新高。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>