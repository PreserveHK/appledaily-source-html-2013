<html><header><meta charset="utf-8"><title>麥包讚Mo顧家浪漫</title></header><body><h1>麥包讚Mo顧家浪漫</h1><p>全城熱話，仍然是雙陳甜蜜巴黎婚禮，陳茵媺的契哥麥長青（麥包）昨日與30多名藝人在將軍澳電視廣播城出席記者會，主持節目《寵物wakaka》的薛家燕、呂慧儀、林盛斌（Bob）齊齊帶寵物上台，Bob拖着怕醜的沙皮狗，不停四圍竄，Bob只好抱起牠，誰知牠四腳一伸，竟然掀起呂慧儀的短裙。<br>麥包是雙陳的月老，提到有否被邀請觀禮，他笑說：「我太太有被邀請，佢冇去，因為小朋友考試。」麥包透露雙陳早有結婚計劃，又說：「Mo（陳豪）好好，顧家又浪漫，佢哋係天造地設一對。」</p><p>跟陳茵媺是同屆港姐的呂慧儀，表示已傳恭賀短訊，並留言叫Amiee回港再聚，高海寧和胡杏兒表示羨慕有情人終成眷屬，高海寧說：「喺微博恭喜佢連生貴子，𠵱家再一次恭喜佢哋三年抱兩。」<br>曾與陳豪拍《晚九朝五》的周嘉玲前晚在紅磡出席活動，她說：「呢對好好，之前喺時裝公司做嘢撞到，佢好好，好幫手。」周嘉玲又表示想再生B。</p><p>無綫送包金足球</p><p>此外，無綫明日凌晨開始播16場「FIFA洲際國家盃2013」，頭場揭幕戰是巴西對日本，陳百祥昨與一眾評述員在電視城舉行開鏡拜神，監製李漢源表示每場波會送出一個價值兩萬九千元的包金足球，觀眾透過TVB Fun估中贏波隊伍後可抽獎，冠軍戰時更會送出兩張來回巴西機票連三晚酒店，總值三萬九千六百元。<br>採訪：楊潔雯、梁錦雯<br>攝影：葉君海、黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>