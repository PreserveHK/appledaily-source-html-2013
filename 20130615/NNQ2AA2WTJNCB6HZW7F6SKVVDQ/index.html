<html><header><meta charset="utf-8"><title>紅Phone：戰損版鐵甲奇Phone</title></header><body><h1>紅Phone：戰損版鐵甲奇Phone</h1><p>早前一隻鐵甲奇俠iPhone 5機殼，憑精美造功兼靚仔獨特設計，成功大賣。不過大賣等同易撞款，各潮人又點會開心呢？<br>想繼續Iron Man上身，又想玩特別？大可選擇最新推出的戰損版機殼，雖然基本設計完全一樣，但加入極有型的戰損傷痕，造功比普通版更細緻逼真，更有男人味。更重要是今次講到明全球限量3,000個，每個殼上都有「X/3000」的編號，絕不加製。據旺角商舖講，大部份貨都被日本訂購，香港大概只得500隻，「撞機率」大降，雖然Iron Man 3大熱已過，但粉絲們絕對值得擁有。<br><br>查詢：iNOWHERE（2343 2628）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>