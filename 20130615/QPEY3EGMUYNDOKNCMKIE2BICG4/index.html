<html><header><meta charset="utf-8"><title>奇俠都冇符</title></header><body><h1>奇俠都冇符</h1><p>荷李活型男羅拔唐尼（Robert Downey Jr.）係《鐵甲奇俠》（Iron Man）就大家都知，不過有位小粉絲見到羅拔真人嗰陣，因為羅拔冇着到件戰甲就喺度爆喊！話說近來拍緊新片《The Judge》嘅羅拔，日前喺美國麻省去片場嘅途中，遇到個歲半小粉絲Jaxson Denno。Jaxson媽咪即刻同囝囝講「鐵甲奇俠嚟喇」，點知Jaxson接受唔到羅拔着便服嘅事實，認為奇俠應該係着住件甲，搞到呢位小朋友失望到即時喪喊，令羅拔唔知點算好。羅拔好擔心會令Jaxson夢想幻滅，所以就算工作人員叫佢走，佢都留低𠱁番Jaxson。幾經辛苦，羅拔卒之令Jaxson唔再喊，勉強影張合照啦！</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>