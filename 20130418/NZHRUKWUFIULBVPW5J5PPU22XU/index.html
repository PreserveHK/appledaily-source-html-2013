<html><header><meta charset="utf-8"><title>娜姐寸爆大馬波霸<br>「係咪榴槤有用啲？」</title></header><body><h1>娜姐寸爆大馬波霸<br>「係咪榴槤有用啲？」</h1><p>宅男女神周秀娜前晚谷胸透底，竟然不敵力谷湯碗胸的大馬波霸童冰玉！娜姐前晚與盧頌之、余曉彤、卓韻芝等到沙頭角為電影《爆3俏嬌娃》宣傳，娜姐谷胸露背兼透視黑底，童冰玉更力谷湯碗胸，大騷5吋事業線，非常誇張，另一大馬女演員林佩琦也谷胸露腰，而𡃁模盧頌之則最失色，靚靚晚裝卻透視阿婆底。</p><p>「我唔食榴槤木瓜」</p><p>早前拍戲拗柴的娜姐前晚展示腳傷，她未肯正面回應片中是否有性感演出，反而就暗寸搶鏡的大馬女演員，娜姐說：「都覺得好犀利，唔知係唔係木瓜有用啲，我都要收埋，唔會被搶鏡，定係馬來西亞嘅榴槤好用啲？我本身唔食榴槤，木瓜都唔會。」<br>身為導演、編劇及演員的卓韻芝，就大賣關子爆娜姐會在片中有她從影以來最大膽的演出，阿芝說：「比起之前攬枕寫真仲大膽，近乎一絲不掛，冇得再露，有爆衫場面。」</p><p>波霸：我係用腦嘅</p><p>首次來港拍戲的林佩琦直言會挑戰性感尺度，亦不擔心會搶娜姐風頭，她賣口乖讚娜姐是香港的性感女神。而最搶鏡的大馬波霸童冰玉也說：「導演話嚟就要搶爆佢，戲中冇得露，𠵱家有得露就露，件衫唔係戲服，我絕對係用腦嘅人。」<br>採訪：溫敏芝</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>