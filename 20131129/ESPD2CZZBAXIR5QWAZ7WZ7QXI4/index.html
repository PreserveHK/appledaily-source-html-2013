<html><header><meta charset="utf-8"><title>谷胸露腰秒殺機迷港視雙嬌夾贏DaDa</title></header><body><h1>谷胸露腰秒殺機迷<br>港視雙嬌夾贏DaDa</h1><p>陳靜（DaDa）、黃美棋和黃芷晴昨日在九龍灣出席「GT6極速飄移啟動禮」，PlayStation原本邀請高海寧做嘉賓，但因無綫封殺壹傳媒，令大會卻步。漁人得利的DaDa被司儀封做「賽車女神」，但密密實實的裝扮，被「港視孖妹」美棋BB和芷晴一個露腰、一個騷胸搶鏡，秒殺現場機迷狂拍不停，美棋BB坐上賽車遊戲機時，更因為裙太短失守走光，露出打底褲，相反芷晴就好精咁用手按住條裙。</p><p>唔介意執二攤</p><p>美棋BB直認封殺事件對無綫藝人有影響，她說：「封殺令主辦機構有咁改變，我都擔心其他活動有咁嘅情況，某程度對佢哋藝人有影響，寧願唔用佢哋啲人。」芷晴說：「我希望百花齊放，件事快啲平息。」問是否工作增加？芷晴說：「我都係前兩日先收到通知，好珍惜每個工作機會。唔方便評論，可能因發唔到牌，令客戶多咗關注我哋（港視），所以多嘢做咗。」芷晴透露聖誕節會隨父親黃日華首次返深圳出席商演活動，美棋BB打算去姜麗文家開派對。</p><p>DaDa直言前日才收到通知接了這次工作，揚言不介意，她說：「有錢搵OK。」她透露復出後正斟洽拍一部喜劇及一部警匪片，問可擔心錢國偉不再用她？DaDa說：「有好多唔同機會，最重要自己做好啲，希望業界信任我。賠償問題就交畀公司同律師處理。」PlayStation公關總經理陳慧恩表示有關注壹傳媒被封殺事件，直認臨時換人，她解釋：「上周五傾過一次，落實係周一。」問將來可會減少找無綫藝人工作？她說：「視乎情況，會留意事態發展，作為客戶希望盡快平息。」<br>採訪：溫敏芝<br>攝影：仇志德</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>