<html><header><meta charset="utf-8"><title>德甲攻略：雙堡勢演入球大戰 - 青蛙仔</title></header><body><h1>德甲攻略：<br>雙堡勢演入球大戰 - 青蛙仔</h1><p>漢堡攻強守弱，周五於德甲作客到最近有相同特質的禾夫斯堡，料演入球騷，故首選1.59倍的「大」。（球賽編號：星期五21；有線61及201台明日3:30am直播）<br>由於漢堡教練尹馬維克主攻，故漢堡在他帶領下亦大踢主攻足球，過去7場聯賽有6場開總入球3球或以上。雖然，他們的後防有艾達、韋斯達文及馬素贊臣等壓陣，但失波甚多，開咧至今已失30球，其中近7場就失了13球。不過，他們入波能力強，3小將麥斯比斯達、查漢奴古及拉蘇加合共貢獻了16球，故即使有雲達華治因傷缺陣，相信仍有力攻破禾堡大門。</p><p>禾堡入得亦失得</p><p>至於禾堡亦有相同特質，對上5場聯賽更是場場入波，共入10球，但防守力卻麻麻，就算有比拿利奧把守最後一關，失波數字亦多，開咧至今於13場已失15球。不過，老牌前鋒奧歷越老越可愛，聯賽已入6球，加上新星麥斯美艾洛特亦弗，累積有4個入波；故縱使有中場大腦迪亞高要坐波監，入波能力依然有保證。入球「大」雖熱至1.59倍，惟勝在穩陣，值捧！<br>另外，漢堡改由尹馬維克領軍後戰績有改善，7場聯賽3勝2和2負，故受讓半/一下盤可取。文：青蛙仔</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>