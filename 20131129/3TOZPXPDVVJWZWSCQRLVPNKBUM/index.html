<html><header><meta charset="utf-8"><title>張家輝肉搏半裸變性人</title></header><body><h1>張家輝肉搏半裸變性人</h1><p>張家輝近年為角色演出可謂相當瞓身，先有《大追捕》狂減肥，接着為《激戰》又狂操一身朱古力肌，今次在新戲《掃毒》中有更搏命演出，就是跟27歲的泰國變性人Poyd肉搏上演大膽激情戲。日前家輝和Poyd齊齊接受專訪，拍照時Poyd赤裸上身，家輝一手按實她的雙峯，另一個甫士則是赤裸的Poyd跟家輝面對面，她的性感和騷味絕不輸蝕給一眾天生的女人。但原來今次是Poyd首次半裸拍攝，她怕尷尬而要清場。</p><p>同情Poyd辛酸史</p><p>全名Treechada Petcharat的Poyd坦言自三歲已愛作女性打扮，15、16歲更趨女性化，當年18歲的他決定接受變性手術。男變女後Poyd終於找到人生目標，她憑參加選美奪冠再成為模特兒及演員。在泰國變性人會被稱為「異類女性」，擺明就是被標籤，令她們未來的人生更為難行。自男變女Poyd一直很積極重過新生，可惜連簡單的鼓勵說話也沒有。</p><p>首次和家輝、古天樂及劉青雲合作，Poyd坦言對他們很有好感：「三位的電影我都有看過，雖未必叫得出名字，但一定認得樣貌，當中古天樂在泰國最紅，很多人認識。」Poyd表示自細鍾意看港產片，最喜歡《倩女幽魂》中的王祖賢，未來她想朝向動作女星發展：「泰國電影開始衝出國際市場，學功夫做打女可能會有更多機會。」</p><p>訪問中家輝聽到Poyd的辛酸史時不禁說：「無論係變男定係變女，呢啲都係佢自己嘅選擇，只要冇傷害到人就冇問題。」家輝憶述初次見Poyd時，若非知她是變性人，絕對發現不到她的最初身份：「當我第一眼見到佢，莫講話有男人感覺，是連丁點令你懷疑嘅感覺都冇，相處咗一段時間後，劇組所有人根本當佢係索女一名。」<br>撰文：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>