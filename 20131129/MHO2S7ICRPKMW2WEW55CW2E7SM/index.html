<html><header><meta charset="utf-8"><title>何韻詩鼓勵銀行同志出櫃</title></header><body><h1>何韻詩鼓勵銀行同志出櫃</h1><p>【本報訊】由舞台到街頭，再踏入銀行，「何韻詩」三個字不僅代表一位女歌手、出櫃藝人，同時是「同志啦啦隊」。去年公開性取向的何韻詩昨到銀行出席活動，分享出櫃心路歷程，鼓勵有條件出櫃的銀行界朋友，「呢個世界仲係好荒謬，我同你必須要行出嚟」。</p><p>「為更公平嘅世界努力」
</p><p>「我𠵱家唔係做緊一件壞事，唔係打劫銀行，而係為緊一個更公平嘅世界，更開通嘅世界努力」。大愛同盟成員何韻詩昨出席跨國銀行高盛同志「驕傲月」分享活動，鼓勵有條件出櫃的銀行業同志站出來，「唔係為自己爭取，而係為成個community（社會）」。<br>200名高盛員工和銀行同志友善組織Interbank成員出席活動，支持LGBT社群的員工向何取經，包括如何支持仍未出櫃同志、出櫃對事業的影響，何認為時代一直改變，「以前我都諗財經界未必咁支持，但過去呢一年係eye opening，原來有香港公司會咁公開支持員工做自己」。她指出櫃亦影響事業，但只是暫時性，「唔會話畀你聽一定要咁做（出櫃），畀壓力人哋要咁做，而係我哋大家要向呢個方向行，當你有一個咁好嘅環境去踏出呢一步，我覺得就必須要去做」。<br>何曾接獲同志老師的來信，「佢喺工作中真係冇法做到自己，甚至乎咗去一個extreme（極端），佢要喺佢同事討論緊一啲異性時參與討論」。她認為越多人站出來，越能展現同志真實一面，「同志呢個label（標籤），只不過係我哋自己好細嘅一部份，我哋除咗係同志之外，都係一個人嚟」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>