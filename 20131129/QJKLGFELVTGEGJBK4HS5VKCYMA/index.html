<html><header><meta charset="utf-8"><title>隔牆有耳：華叔正能量墨寶拍賣 - 李八方</title></header><body><h1>隔牆有耳：<br>華叔正能量墨寶拍賣 - 李八方</h1><p>華叔生前手字靚係人都知，嚟緊周六拍賣嘅一幅字畫，更透露本身係基督徒嘅華叔，原來對佛學亦有一定研究，識得用佛偈開解朋友。<br>據普藝拍賣有限公司副總經理莊志崗透露，幅字畫係一名現已退休、年過70歲嘅男教師所寄賣，回歸前曾因家境問題，搵時任教協會長嘅華叔幫手；華叔當年除咗用言語開解佢，仲特別送咗幅寫上「行住坐卧觀自在 喜怒哀樂心禪那」嘅字畫畀佢，令佢當堂充滿正能量，樂觀面對逆境咁話。據莊先生講，過去拍賣會上，華叔嘅字畫都好搶手，呢幅華叔寫嘅佛偈更屬少見，有興趣嘅朋友周六朝早10點半可去到拍賣行參加競投，暫時底價為5,000元。</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>