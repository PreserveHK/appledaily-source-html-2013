<html><header><meta charset="utf-8"><title>關顧同性小組成立　明光社有份　基右思想　恐入侵教區</title></header><body><h1>關顧同性小組成立　明光社有份　<br>基右思想　恐入侵教區</h1><p>【本報訊】天主教香港教區昨宣佈成立「教區關顧同性吸引人士牧民小組」，專責照顧教會內外的同性戀者，成員除了倫理神學家之外，還包括明光社董事康貴華。不少同志組織憂慮基右（基督教右派）思想入侵主流教會，盼教會保持清醒，勿被基右「綑綁」，有立法會議員指，政府在平權立法上除了考慮教會意見外，亦要照顧絕大部份非教徒巿民的平等權利。<br>記者：張嘉雯</p><p>天主教香港教區主教湯漢樞機宣佈成立「教區關顧同性吸引人士牧民小組」，除了教區秘書長李亮神父、倫理神學家吳智勳神父和生命倫理學者譚傑志神父，更包括明光社董事、後同盟創辦人兼多年倡議「拗直治療」的精神科醫生康貴華醫生任顧問，為期兩年，下月1日生效。</p><p>陳志全：最後一戰
</p><p>同志組織對康獲任命感驚訝，人民力量立法會議員陳志全指，相信此乃基督教右派「最後一戰」，「呢一兩年同志平權運動勢頭幾好、氣勢如虹，引發咗傳統保守人士都動員嚟最後一戰」。過去天主教會不會高調反同志，「同明光社、基右團體唔同，佢哋會多啲關注同志，如果畀嗰班基右動員到天主教合流，都係幾大嘅阻力」。他指現任教宗方濟各的言論開明，盼可影響香港教會，「希望教會多啲開明人出嚟，唔好畀基右綑綁到」。</p><p>籲考慮非教徒權利</p><p>工黨立法會議員、大愛同盟成員何秀蘭指，在平權立法上走得較前的台灣，亦出現宗教反對力量連結的情況。「但係一個政府除咗考慮宗教人士嘅睇法，都要考慮700萬人，絕大多數係非教徒嘅平等權利」。她對教宗方濟各有期望，盼性小眾也得到教宗祝福，「好多教徒都信奉關愛公義嘅原則，但有啲可能被宗教保守勢力誤導，變咗排斥同志，呢種唔係關愛」。<br>彩虹之約行動召集人、眾樂教會卜莎崙牧師認為名單上的人選傾向保守，並未反映教會內的進步力量，她認為無論基督新教或天主教會，均有逼切需要反省有關議題，希望天主教會小組內有不同聲音討論，並理性思考。卜莎崙指，從國際層面看，同志一直受極大宗教打壓，「佢哋係少數，要被保障，如果反番嚟話佢哋歧視番你（逆向歧視），根本唔係邏輯，佢哋生存都好困難，唔可能仲反過嚟歧視你」。</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>