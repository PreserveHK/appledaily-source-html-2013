<html><header><meta charset="utf-8"><title>寸嘴Barbie漏奶迎寒風</title></header><body><h1>寸嘴Barbie漏奶迎寒風</h1><p>何佩瑜（Jeana）、雨僑、林德信、寸嘴Barbie夏尉喻和文凱玲（Connie）等，前晚冒着寒風到黃竹坑出席電影《喜愛夜蒲3》的泳池派對，最叻搶鏡的寸嘴Barbie刻意穿細碼泳衣塑造漏奶效果搶鏡。<br>寸嘴Barbie夠博，相反Jeana三催四請才脫去外套，影完相又第一時間穿回。腳傷的雨僑一身紅色低胸裙，但也谷胸唔執輸。眾女玩遊戲用口傳酒管，彎腰時個個「倒奶」，甚有睇頭，另原本要男仔落水，但因太凍而取消。<br></p><p>踩林德信細粒</p><p>問寸嘴Barbie是否刻意搶鏡？她笑笑口說：「唔係，只係想多啲機會發揮。」是否刻意穿細碼泳衣？她卻唔認：「加大碼嚟㗎，可能係特別時段前有特別效果。」是否因月事到？她承認說：「係之前。」雨僑提到在片中扮全裸跟韓男在泳池有激情戲，她說：「我貼晒乳貼，再貼膠紙造成太陽花咁，再加『缽仔糕』再加膠紙， 再着三條褲，但唔攬住都易走光，好彩佢高大遮晒我。」雨僑與林德信也有親熱戲，但她踩對手說：「佢就細粒，借位辛苦啲。」</p><p>錫身的Jeana提起寸嘴Barbie漏奶夠博時說：「Sexy囉，我諗佢唔會專登着細一個碼，因為有試身，同埋着細咗泳衣游水好危險。」<br>採訪：溫敏芝</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>