<html><header><meta charset="utf-8"><title>棄工程師優差　街頭賣藝　魔術師變出好錢途</title></header><body><h1>棄工程師優差　街頭賣藝　<br>魔術師變出好錢途</h1><p>【本報訊】旺角上周起「殺街」，行人專用區開放時間，從一星期開放七天，縮減至僅周六、日及公眾假期開放。曾以此地作表演平台的魔術師歐錦豪（阿三）慨嘆：「七日變兩日，同冇咗冇分別！」。阿三由街頭表演開始，現時已擁有自己的魔術學校，連宅男女神Miss Hunny也是他的徒弟。 <br>記者：潘婉玲</p><p>記者看着三個魔術鋼環，在阿三手中相扣、分開，如此近距離亦看不出破綻，多得行人專用區這個舞台，「當時冇乜人識，我就喺嗰度（旺角行人專用區）練返嚟，玩魔術好需要真嘅觀眾」。<br>35歲的阿三是行內罕有的高學歷魔術師，2001年中文大學工程學系畢業，當了三年工程師後，突然從team leader變身魔術師，「畢業之前我係一個人，出嚟做嘢我嘅人生就完結咗」。</p><p>收Miss Hunny為徒
</p><p>事實上，阿三從小愛「玩嘢」，曾以玻璃碎片折射光線整蠱途人，「見到佢地大叫『哎呀！』，覺得好好玩，哈哈！」那些年，朋輩間流行擲水彈，阿三不屑一顧，「點解要玩先？係要我得你唔得，咁先爽㗎嘛，玩你都要重複係好大鑊。」3歲定80，敢於創新的性格從此形成。<br>其實，阿三中學開始自學魔術，同時參演舞台劇，壓根兒就是表演的料。堂堂工程師，紆尊降貴化身小丑，雙親的強烈反彈，可以預期，「佢哋問『你可唔可以認真啲做人？』」事實上，阿三全情投入，年終無休，當年已月入2、3萬，收入比轉行前更高。<br>轉行後幾年，表演佔據了阿三的人生，收入大增，卻賠了健康，「我通一晚頂唔瞓，踩到有啲睡意，瞓兩個鐘，即刻起身繼續做， 三日內清晒一個星期嘅嘢」。某次舞台劇演出，阿三竟在台上打盹，才驚覺健康已響起警號。<br>三年前，阿三退居幕後，開設魔術學校，全職當中介及開班授徒，月入六位數，宅男女神Miss Hunny何穎璇亦是其愛徒。魔術班學生中，以追女仔為目的者，大有人在，惟失敗者居多。已有女友的阿三坦言，從沒以魔術追女仔，「根本係下下之策，要娛樂先搵你，咁你咪做咗人隻兵囉！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>