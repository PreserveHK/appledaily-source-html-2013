<html><header><meta charset="utf-8"><title>網事力場：大肚吳佩慈海獅吻B</title></header><body><h1>網事力場：大肚吳佩慈海獅吻B</h1><p>【快樂感恩節】噚日係一年一度嘅感恩節，好多藝人都趁住呢個日子，喺微博貼圖表達心意。陀B六個月嘅吳佩慈，喺微博貼咗張佢着住潛水衫同海獅合照，睇到佢嘅大肚look，仲見海獅錫佢個肚，好溫馨同充滿愛。同樣係大肚媽媽嘅梁靜茹，噚日亦喺微博貼咗兩張大頭相，叫大家注意保暖，跟住好感性話好掛住表演嘅日子，又話：「但還是跟寶寶一起當個乖寶寶，努力休息用心傾聽肚皮的頻率。」<br>至於另一個傳未婚懷孕嘅楊冪，噚日先貼咗一張結婚劇照兼留言：「自己的婚禮還沒到，又在戲裏結了一次婚，我覺着葉小春同學的另一半還挺帥的。」不過相信網民睇到佢貼大肚相會更加感恩！<br>場主：守庫</p><p>足本收睇《亂噏24》x 謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24  </p></body></html>