<html><header><meta charset="utf-8"><title>體壇拾趣：<br>馬龍「出山」助爵士</title></header><body><h1>體壇拾趣：<br>馬龍「出山」助爵士</h1><p>爵士名宿卡爾馬龍（圖）出山喇！唔好搞錯，49歲嘅佢唔係復出打波，而係返母會教波啫。咁係咪以後都會喺爵士後備席見到佢？又唔係喎，因為呢份助教工作只係兼職，「郵差」將會不定時同法華斯、簡達同哥頓希活練波，傳授「送信神功」，得知送信神功後繼有人，球迷都應該開心啦。</p></body></html>