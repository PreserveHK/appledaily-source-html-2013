<html><header><meta charset="utf-8"><title>體壇拾趣：<br>灰熊兵「網交」選美冠軍</title></header><body><h1>體壇拾趣：<br>灰熊兵「網交」選美冠軍</h1><p>灰熊出局之後，一眾球員都開始放暑假。前鋒龐德士打（圖）就乘機去媾女，日前喺twitter留言，問邊個贏咗田納西州小姐；上年奪得田納西州小姐嘅珍達娜亦有回應。龐德士打即時打蛇隨棍上，以抵死幽默嘅語氣問呢位索女有冇興趣出街；珍達娜竟然say yes，龐德士打得米啦！</p></body></html>