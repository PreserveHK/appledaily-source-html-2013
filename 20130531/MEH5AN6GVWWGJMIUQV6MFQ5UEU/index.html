<html><header><meta charset="utf-8"><title>關仁隱事：「生蠔媽」晚晚吵大鑊 - 關仁</title></header><body><h1>關仁隱事：「生蠔媽」晚晚吵大鑊 - 關仁</h1><p>愛登士家庭係好難令外人融入，但係娛圈生活就製造咗好多呢類古怪家庭，尤其係星二代，好似公仔箱嘅兩兄弟「生蠔」同「老外」，生蠔之前同拍拖多年嘅巨咪女友散咗，兩人不歡而散，巨咪女友事後話頂唔順生蠔個阿媽。關仁有朋友係佢哋鄰居，成日聽到呢家人早晚都嗌交，原來生蠔個阿媽奄尖腥悶，佢呢排同老外成日吵大鑊，搞到家嘈屋閉，鄰居大受滋擾，即刻同管理處投訴都冇用，身為藝人點都要顧吓形象，即使閂門嗌交都要收斂，影響到人就唔好啦。<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>