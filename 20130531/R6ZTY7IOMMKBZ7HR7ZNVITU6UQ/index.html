<html><header><meta charset="utf-8"><title>眼睛想旅行：細蚊免費遊杜拜</title></header><body><h1>眼睛想旅行：細蚊免費遊杜拜</h1><p>踏入6月猶如啟動暑假，在細蚊大過天的世代，又怎能不安排與皇帝子女出遊？皇帝出巡，大駕光臨是賞面，唔係收錢吓？唔係講笑，細蚊的確可以免費玩。杜拜旅遊局推出Summer is Dubai計劃，明益家庭客，在6月7日至9月7日期間，兩名大人與12歲以下小孩同行（最多兩位），在指定63間酒店住宿和用餐，即當細蚊無到，免收其食宿費。再進一步，連多個主題公園及水族館都係「細蚊免費」，到iFly玩室內跳傘、Wild Wadi水上樂園激玩巨型衝浪機及時速80公里的滑水梯，再到KidZania讓細蚊擔任唔同職業，做消防員、護士更可感受駕飛機體驗。一家四口，皇帝子女皆12歲以下就最抵玩，上天下海，玩多幾項，隨時抵番張機票錢！<br>記者：符樂</p><p>Summer is Dubai家庭優惠（兩名成人帶同最多兩名12歲以下小孩才可享優惠）<br>時間：6月7日至9月7日<br>網站： http://www.summerisdubai.com </p></body></html>