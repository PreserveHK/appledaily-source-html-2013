<html><header><meta charset="utf-8"><title>巴克萊亞洲錦標賽：黑貓明午率先壓境</title></header><body><h1>巴克萊亞洲錦標賽：<br>黑貓明午率先壓境</h1><p>【本報訊】兩年一度的巴克萊亞洲錦標賽下周三殺埋身，賽會日前公佈英超3路大軍訪港日程（見附表），當中新特蘭攞頭彩於明午1時05分率先壓境，而曼城及熱刺大軍則於下周一先後抵港。</p><p>新兵務必亮相</p><p>英超賽會日前公佈，今次訪港的3支英超球隊的主要行程。將於揭幕戰鬥熱刺的新特蘭最認真，賽前3日便抵港備戰，而賽會亦特別提到，已要求該英超三雄的新兵隨隊訪港，令香港球迷大飽眼福，可以在英超開鑼前，欣賞到「黑貓」意大利國腳基亞卓尼利、曼城的尼格度等新兵的表現。<br>至於曼城及熱刺除比賽外，亦會出席公開活動與球迷會面。曼城4子占士米拿、薩巴列達、拿斯達錫及新兵捷西斯拿華斯，下周一抵港後，翌日即殺到朗豪坊Futbal Trend，為球隊的全新作客球衣造勢；而熱刺則於下周四現身尖沙嘴出席贊助商活動，而該隊大使京治及名宿真路拿，下周五亦會在灣仔出席熱刺香港官方球迷會的成立典禮。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>