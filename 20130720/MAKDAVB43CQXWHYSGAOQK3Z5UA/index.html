<html><header><meta charset="utf-8"><title>友賽攻略：尹佩斯回歸鬥澳星　曼聯大晒 - 青蛙仔</title></header><body><h1>友賽攻略：<br>尹佩斯回歸鬥澳星　曼聯大晒 - 青蛙仔</h1><p>英超1哥曼聯，周六於悉尼ANZ球場進行今夏亞洲之旅第2場比賽，對手是澳職明星隊；紅魔有尹佩斯歸位，攻力料大增，預計與踢法有前冇後的澳星，上演一場入球騷，首選3.5球的入球「大」。（球賽編號：星期六9；now632台今日5:30pm直播）</p><p>澳洲是曼聯今夏亞洲之旅的第2站，首站是泰國；而上周六他們於曼谷鬥泰國明星隊，由於球員剛復操而狀態未起，加上因環境濕熱而影響了發揮，最終爆冷輸0:1。之後他們轉到澳洲，經過近一星期練習後，球員應可漸漸提升狀態。</p><p>澳星有鬥志只攻不守
</p><p>要留意，紅魔領隊莫耶斯上場以新星贊路薩夥拍韋碧克攻堅，惟效果一般，而且要到22分鐘，他們才錄得第一次具威脅埋門；而尹佩斯跟迪基亞，已於周日與曼聯會合，也許前者未有百分百狀態，不過講級數比贊路薩及韋碧克高幾班；莫耶斯亦證實尹佩斯會於下半場披甲，紅魔的攻力將大大增強。<br>澳星雖缺少了澳職3大球星迪比亞路、希斯基及小野伸二，但中前場有艾馬頓、布萊治、貝利沙及馬克布歷治等好手，其中後二人於上季澳職共入25球，入球力毋庸置疑。無疑曼聯後防粒粒星，像迪基亞、艾拉及里奧費迪南等世界級好手，不過正值季初狀態未起，加上始終是友賽，臨場未必有最好發揮，從而讓澳星有機可乘。另外，論技術澳星的球員雖不及曼聯，但勝在鬥志好，料會主動進攻紅魔大門，入球「大」值捧。<br></p><p>莫帥今求開齋</p><p>儘管踢季前熱身賽的最大目的是提升狀態，但莫耶斯上周六首次帶領曼聯比賽就吃悶棍，故此，當然希望可於澳洲錄得成魔後首場勝仗。經過一場熱身賽，曼聯料逐漸入局，陣容亦較鬥泰星時完整。至於澳星雖已進行了至少5課操練，惟論實力始終不及，信曼聯可開齋，開出「讓球主客和」[-1]「客勝」。文：青蛙仔</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>