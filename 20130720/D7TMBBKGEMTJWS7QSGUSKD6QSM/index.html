<html><header><meta charset="utf-8"><title>馮仁昭四圍超：余文樂重演　頭文字B - 馮仁昭</title></header><body><h1>馮仁昭四圍超：<br>余文樂重演　頭文字B - 馮仁昭</h1><p>余文樂近日經常要為電影《飛虎出征》宣傳同謝票，又要幫自己隊籃球隊出賽兩邊忙。噚日稍為空閒有番啲自己嘅時間，點知就出事。<br>話說樂仔喺Instagram放咗兩張相，一張係佢抱住小朋友坐司機位，另一張係小朋友自己坐司機位揸住軚盤嘅相，睇落架車有啲似樂仔架新車，車價約80萬嘅Range Rover Evoque。<br>不過點睇位小朋友都未夠18歲，所以有網友提醒樂仔可能觸犯法例之後，樂仔已經極速刪除咗兩張相。</p><p>稱冇插車匙
</p><p>之後佢接受電話訪問時表示係一時失策，佢話：「雖然當時冇撻車同冇插車匙，同埋喺私人地方，為時亦唔係好耐，但都知道咁做唔啱，係唔為意至咁做，下次一定唔會。」佢補充話平時自己係個負責任嘅駕駛者。<br>好在樂仔當時唔係開住車，因為咁做可大可小，前年就試過有個爸爸喺YouTube放咗一段抱住個仔教佢揸車嘅短片，位小朋友事後俾網友稱為「頭文字B」。嗰位男士同太太最後被起訴「涉嫌危險駕駛及慫恿他人危險駕駛」嘅罪名，分別判咗160小時社會服務令同停牌半年。<br>撰文：馮仁昭</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>