<html><header><meta charset="utf-8"><title>張衞健陪媽咪覆診蹺到實</title></header><body><h1>張衞健陪媽咪覆診蹺到實</h1><p>【中環】張衞健嘅媽咪、75歲嘅余嘉碧，自從上個月喺尖沙嘴洲際酒店泳池游水遇溺昏迷，死過翻生之後，近日已經游番水見證邊度跌低，邊度爬番起身。侍母至孝嘅健仔雖然經常要返內地拍劇，不過一得閒就會陪媽咪，前日仲同媽咪去睇醫生順便行街㖭。</p><p>行街睇銀包</p><p>前日下晝4點健仔充當司機，開住架7人車載媽咪去到中環嘅置地文華東方酒店，佢先將架車交畀酒店嘅代客泊車，然後就扶媽咪去咗Harvey Nichols嗰度行街，佢哋兩母子似乎對銀包好有興趣，研究咗一陣，本來睇得好開心嘅健仔，當佢發現有記者影相嘅時候，面色即刻變得唔多好睇。<br></p><p>睇多10分鐘左右，健仔就同媽咪行咗過對面嘅戲院里，再上咗一幢診所林立嘅商業大廈，相信係張媽媽覆診。大半個鐘之後健仔帶住媽咪落樓，當佢見到仲有記者喺度等嘅時候，佢就咁話：「影還影，唔好撞到我阿媽，都冇乜好影喎。」兩母子跟住喺中環煤氣燈街再行咗一陣之後，健仔就同媽咪去返文華東方攞車，佢先照顧媽咪上咗車，然後畀咗一百蚊貼士個代客泊車嘅職員，再自己上車離開。<br>採訪、攝影：彭琮然</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>