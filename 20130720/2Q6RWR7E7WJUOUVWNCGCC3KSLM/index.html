<html><header><meta charset="utf-8"><title>觀眾讚頹得超班鎮宇：捉心理中咗</title></header><body><h1>觀眾讚頹得超班<br>鎮宇：捉心理中咗</h1><p>等了十年，觀眾對無綫新劇《衝上雲霄II》期望很大，可幸收視甚理想，演員的表現也成為焦點。前晚Captain Cool（張智霖飾）和唐亦琛（Sam 吳鎮宇飾）兩大有型機師正面交鋒，之前鎮宇的頹廢look被張智霖比下去，前晚鎮宇飛機頭再現，即時成為觀眾話題，而Sam想起Zoe悲傷吃蛋糕一幕更令觀眾動容。</p><p>鎮宇爆有壓力
</p><p>對於觀眾和網民大讚靚仔兼好戲，正在內地工作的鎮宇昨在電話說：「其實頹廢係刻意捉觀眾心理，𠵱家中咗好開心，都要多謝張智霖撐住。」至於吃蛋糕戲只拍側面沒正面，原來也有鋪排，鎮宇說：「唔拍正面係因為阿Sam隱藏咗大秘密，Zoe死時阿Sam唔喺身邊，我都唔知點演場戲，所以唔好拍正面。」<br></p><p>至於陳法拉的喊戲被批評流不出眼淚，鎮宇代說好話：「嗰場戲要趕時間轉地點，拍咗幾次法拉有喊，現場大風，眼淚易乾，對唔住都要收工，最後用咗呢個，只可以話觀眾咁都睇到瑕疵，感動唔一定有眼淚，Sam嗰場都冇。」對於收視35點，鎮宇坦言有壓力，希望有更佳成績回港慶功。</p><p>此外，有讀者指海外版《衝上II》竟轉用陳奕迅的《歲月如歌》做主題曲，但無綫外事部副總監曾醒明表示查證過並沒此事，因劇集在海外同步播映，只是網民上載自製版本。除林子祥外，林欣彤唱的插曲也受批評，她昨在新城電台接受訪問時說：「大家鍾唔鍾意我控制唔到，有意見下次會進步。」<br>採訪、攝影：王連連</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>