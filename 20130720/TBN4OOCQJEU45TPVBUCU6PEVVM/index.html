<html><header><meta charset="utf-8"><title>重慶「梳化主人」讚勇敢</title></header><body><h1>重慶「梳化主人」讚勇敢</h1><p>【打成一片】<br>在重慶逗留6日的Beryl，短短日子已與接待她的梳化主人及朋友打成一片，還遇到旅程上首位與她同齡女生。新朋友對Beryl平易近人的性格，均有讚無彈，祝她一路平安。<br>給Beryl舒適地瞓足五晚的何小姐（25歲），是第一次招待梳化客；她在重慶一個新裝修500多呎單位獨居，初時還擔心地方淺窄，Beryl對她笑說：「你嚟香港就知道呢度係好好。」<br>多日相處，何小姐覺得Beryl性格隨和、擅長跟人打交道，更欣賞她有勇氣和決心放棄現有的東西，做想做的事，她相信Beryl定會成功；而何的友人豆豆和歐陽，帶Beryl學跳爵士舞，令她在舞室遇上同齡的跳舞導師「緩老師」。<br>「我同緩老師好有緣，佢唔理屋企人反對，跳咗5年舞，𠵱家做咗老師，有自己舞蹈室又賺到錢。佢嘅故事更加強我嘅信心，堅持自己嘅理念同理想」。除跳舞外，她們還去品嚐地道美食及麻辣火鍋、逛景點、甚至買餸煮飯，這些通通是Beryl的新體驗。Beryl雖然不捨她們，但矢言：「我會返嚟嘅，探佢哋好易啫。」<br>《蘋果》記者</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>