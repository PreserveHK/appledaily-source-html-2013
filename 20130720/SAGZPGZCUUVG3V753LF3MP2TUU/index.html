<html><header><meta charset="utf-8"><title>稱可存四年　一年後碎裂4D手腳模變豬油膏</title></header><body><h1>稱可存四年　一年後碎裂<br>4D手腳模變豬油膏</h1><p>【消費權益】<br>為孩子留下珍貴一刻，父母花盡心思。近年興起將BB手仔及腳仔製作立體模型。有讀者前年在嬰兒用品展覽以逾1,000元購買「4D嬰兒手腳印模」，以為較3D印模像真及存放更久。惟早前發現手腳模竟變「豬油膏」質地，完全變形。有學者指實際與聲稱的保存時間可能會有出入。<br>記者：陳詩雅</p><p>郭小姐憶述，大約前年8月與友人逛嬰兒用品展時，被一個售賣4D印模新產品的攤檔吸引到，「佢話根據人類皮膚製造，見埋手紋同腳紋，摸落軟綿綿，幾真實」。<br>隨後二人帶同嬰兒到當時在觀塘的辦公室製作手腳印模，其中郭小姐當時僅1歲半的BB因「唔夠定」要再重整一次，「前年8月整第一次話固定唔到個模，之後10月再整多次先得，職員都有嫌我麻煩，話整埋呢次唔得就冇第三次」。</p><p>遺失單據無法追究</p><p>她與友人收到產品後均感滿意，認為4D印模比坊間3D印模可存放更久，故此一擲「千」金都感值得，「如果同3D印模嗰啲幾百蚊左右嘅石膏模差唔多，就唔會畀咁貴去整」。<br>職員當時強調可存放三至四年，不料上月郭小姐再查看印模時，大吃一驚，「冇晒彈性，有裂紋、碎晒，隻腳踝位塌咗落去，撐都撐唔起。」<br>她於是問友人其當時一起做的手腳模可有變形，「原來佢話半年前拎出嚟已經見到變晒樣，但冇追究」。<br>郭小姐稱，一直將印模存放在飾櫃，質疑未擺夠數年已變「豬油膏」，感覺被騙。可是，她和友人都遺失了單據，又沒有製作公司資料，無從追究，「我記得上去觀塘office，間舖乜嘢公司名都冇，張單都只係手寫」。<br>中文大學生命科學院副教授何永成指，現時由塑化合成物製作的產品五花八門，難以定斷此類產品是否由矽膠製造，故對其保存期限不能評議，除非做個別的抽樣化驗與化學分析。<br>他說：「好多時產品嘅標籤可能會標榜保存期，話就三至四年，但保存期分分鐘同聲稱嘅有出入。」<br>檔案編號：0615030<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 <br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>