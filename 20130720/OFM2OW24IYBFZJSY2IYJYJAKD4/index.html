<html><header><meta charset="utf-8"><title>蒙面護粉</title></header><body><h1>蒙面護粉</h1><p>聖地亞哥嘅動漫展Comic-Con噚日舉行第二日，現場非常熱鬧，唔止有粉絲扮漫畫人物如蜘蛛俠、勁揪俠，仲有個孭背囊嘅肥佬戴住摔角手面具入場，佢唔係普通電車男粉絲，明眼影迷一望就認出佢係喺電影《嘮嘈神父摔跤你》（Nacho Libre）扮摔角手嘅積伯克（Jack Black），個個湧上前索取簽名，積伯克對小fans特別好，仲搭晒膊頭護佢入場。噚日個展覽仍星光熠熠，Maggie Q亦現身出席科幻片《Divergent》記者會，佢同班高佢一截嘅拍檔合照時變咗哈比人，套片率先播出片花，大獲影迷好評。至於史泰龍（Sylvester Stallone）同阿諾舒華辛力加（Arnold Schwarzenegger）出席新片《Escape Plan》首映，龍哥仲搞鬼扮打老臨士兵㖭。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24  </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>