<html><header><meta charset="utf-8"><title>陳錦鴻父子照　正視自閉兒</title></header><body><h1>陳錦鴻父子照　正視自閉兒</h1><p>廿四孝爸爸陳錦鴻為了患上輕度自閉症和語言障礙、現年6歲的囝囝駕樺，不惜停工費盡心思全力照顧，最近他們應協康會的邀請，影了一輯宣傳相，宣揚「正視，是幫助自閉兒童的第一步。」這訊息，太太杜雯惠昨日將相片上載到微博並說：「我的丈夫和兒子做了一件很有意義的事。可能你會問，為何讓兒子影這相？這可會對他造成影響？他長大後見到這些標題會否難堪？如你們真有這樣的想法，那正正也是我們要做這事之原因。」結果一眾藝人如鄭秀文、王祖藍、李克勤及伍詠薇紛紛讚好支持。</p><p>停工三年醫愛兒</p><p>身在內地開工的陳錦鴻，昨日接受電話訪問說：「如果呢件事唔好，我都唔會做！當屋企有困難，或者出現問題嘅時候，屋企每一個人共同去面對，我覺得呢個訊息好好，佢哋亦希望可以用呢個角度去睇，所以咪應承咗佢哋！」錦鴻在下月亦會出席一個講座，分享箇中經驗，他說：「我哋做父母，如果一早正視呢個問題，處理得好，係會向好嘅方面發展，所以就算我喺出邊嘅工作做得幾咁好，賺幾多錢，其實個意義都不大，反而當你有一個正確嘅選擇，對於家庭嘅得着係好大，點解我有兩、三年冇做嘢，就係因為呢個原因。」<br>談到囝囝的情況，他很開心地說：「𠵱家好咗好多，佢三歲幾連一句說話都講唔到，到𠵱家可以背三字經、千字文，又識字，對於我嚟講，佢能夠用說話去溝通，真係好重要。」杜雯惠亦在電話說：「今次係協康會邀請我哋，可能係陳錦鴻一直好樂觀面對，亦都好open咁話畀人聽，所以希望作為一個例子，話畀其他家長知道，唔好當係乜嘢一回事，可以好坦承咁去傾。」<br>採訪：林妃</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>