<html><header><meta charset="utf-8"><title>體壇拾趣：<br>柏加玩雀小心流感</title></header><body><h1>體壇拾趣：<br>柏加玩雀小心流感</h1><p>馬刺晨咁早就4蛋淘汰湖人，喺西岸首圈晉級，勇士要打到周四先淘汰金塊晉級，馬刺先落實次圈對手；馬刺眾將齋練波可能悶悶哋，後衞柏加就去參觀聖安東尼奧嘅動物園解悶，仲上載咗幾張相去Facebook。估唔到柏加就嚟31歲都仲好童真，又餵河馬又餵雀，不過呢排H7N9咁猛，都勸柏加小心啲。</p></body></html>