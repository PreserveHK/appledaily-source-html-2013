<html><header><meta charset="utf-8"><title>熊黛林捽鼻濕平</title></header><body><h1>熊黛林捽鼻濕平</h1><p>【中環】同郭富城分手後受情傷打擊嘅熊黛林（Lynn） ，之前靠出埠購物發洩療傷，買嘢果然永遠係女士最好嘅心靈雞湯、抗抑鬱妙藥。前日接近7點Lynn又同朋友出擊，去咗中環ifc濕平。<br></p><p>只見Lynn戴住黑超着住牛仔褲襯皮靴，先去睇化妝品，前後睇咗20分鐘都冇收穫，跟住行去Zara血拼，穿梭於睇裙、睇衫同試身，其間仲興奮到不顧儀態捽鼻，短短時間佢已秒殺衫裙兼排隊畀錢。買完嘢心情靚晒嘅Lynn，將戰利品交畀身邊友人，自己急步去攞車仲同記者笑晒㖭。<br>採訪、攝影：徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>