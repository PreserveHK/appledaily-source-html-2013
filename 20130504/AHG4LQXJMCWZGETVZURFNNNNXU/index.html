<html><header><meta charset="utf-8"><title>劉嘉玲極速醫肚</title></header><body><h1>劉嘉玲極速醫肚</h1><p>【中環】香港嘅翠華餐廳唔只係強國自由行必到地方，就連大明星好似劉嘉玲都鍾意幫襯。前日下晝5點左右劉嘉玲戴住墨鏡、成身包到實，同女助手去咗中環間翠華開餐，入到去侍應見嘉玲駕到，即刻好醒目帶佢哋去咗樓梯底嘅位，等佢哋唔使畀人見到，嘉玲仲好醒目用背脊對住門口坐。嘉玲叫咗三文治同凍奶茶，前後唔夠15分鐘就食完，之後仲一馬當先行出餐廳，上返停喺對面馬路嘅七人車，助手就負責殿後埋單。<br>採訪、攝影：徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>