<html><header><meta charset="utf-8"><title>狗埋一堆</title></header><body><h1>狗埋一堆</h1><p>仲未使開工住嘅澳洲男星曉治積曼（Hugh Jackman），噚日同時做好老公、好老竇同好主人。呢期喺紐約嘅曉治，被人影到佢帶隻得意狗仔Dali行咇，細狗見到大狗自然會撲過去玩啦，點知條狗繩太長，唔只蹺實兩隻小動物，當場搞埋一堆，仲令拖住大狗嘅女狗主好尷尬，身為好男人嘅曉治梗係嗱嗱聲去救駕啦。轉個頭佢帶老婆Deborra、養女Ava以及Ava個朋友出街，深受父親大人影響嘅Ava突然喺條街度跳騎馬舞，唔通佢都知曉治跟PSY學過幾招？之後兩母女又玩板車，拖緊狗嘅曉治唔理係咪阻住囡囡行，係都要啜老婆嘴仔，係喇係喇，知道你哋好恩愛喇。</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>