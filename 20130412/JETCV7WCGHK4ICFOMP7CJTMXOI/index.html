<html><header><meta charset="utf-8"><title>大壽變大瀉<br>醉爆志偉任女啜</title></header><body><h1>大壽變大瀉<br>醉爆志偉任女啜</h1><p>曾志偉前晚跟數百好友預祝60大壽，於灣仔會展錄影無綫節目《志在高興　志偉大派對》，全晚志偉艷福不淺，先後獲其孫女、林建明、梁靖琪等大堆異性圍啜。做完節目後志偉拉隊到西環尚品薈繼續狂歡，晚上約11時，陳小春拖大肚老婆應采兒到達，胡軍、苗僑偉和戚美珍、何超儀和陳子聰、洪天明和周家蔚、苟芸慧、呂慧儀、關淑怡等紛紛陪蒲。<br>江欣燕上次出席婚宴飲醉爆粗，她現身時鬼馬說：「我係上等人，打直入打直出。」譚詠麟被問到會否擔心志偉飲醉？他抵死說：「佢下場只有一個『醉有應得』。」志偉則自爆：「我醉咗六、七成，應承朋友嚟到呢個party先醉。」他的女兒曾寶儀更自嘲：「我哋姓曾有酒膽但冇酒量。」</p><p>凌晨約2時，眾星陸續離去，趙式芝的同性妻子楊如芯醉到腳步浮浮，要兩個男人攙扶上車，趙式芝跟傅明憲十指緊扣步出，兩人都飲到面紅紅；醉得最犀利是關寶慧，她飲到迷迷糊糊，被李思捷和老外保安扶走，醉到企不穩的她，落樓梯時更腳軟仆低跪地，關寶慧一臉痛楚上車，叫記者不要影相。<br>阿倫離去時再取笑志偉說：「志偉食咗五寶散，60大瀉。」至凌晨4時，志偉兒子曾國祥和幾位友人拿着手推車、椅子返上樓，原來他們已悄悄由側門送走醉到不省人事的志偉。</p><p>唔當嘉玲女人</p><p>另外，前晚《志》節目尾聲時，眾星上台鬥窒志偉，苗僑偉取笑他是損友師傅，阿倫則揶揄志偉專收留無依無靠冇衫着的女仔，志偉即反擊阿倫：「我哋死咗骨灰龕都喺隔籬。」之後志偉又表示要多謝鄭裕玲和汪明荃：「有時自己講錯嘢得罪阿姐，試過話阿姐同羅家英係好狗嘅男女。」<br>志偉又大讚劉嘉玲說：「我從來唔覺得佢係女人，佢好有義氣。」嘉玲笑答：「我除咗樣之外，冇邊忽女人，我好尊重志偉，佢係我人生中貴人。」而陳慧琳、梁漢文做嘉賓唱歌，周杰倫更為志偉伴奏《菊花台》，但志偉唱到五音不全，最後大家一齊唱生日歌。<br>採訪：黃曉程、何慧斯、王崇穎<br>攝影：梁繼光、陳順禎、陳慧安</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>