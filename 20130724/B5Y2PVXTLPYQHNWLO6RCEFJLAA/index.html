<html><header><meta charset="utf-8"><title>中環在線：恒生舞獅　陳裕光湊熱鬧 - 李華華</title></header><body><h1>中環在線：<br>恒生舞獅　陳裕光湊熱鬧 - 李華華</h1><p>謝瑞麟（417）搞新意思，噚日唔喺酒店舉行股東會，首次喺自己主場、尖沙嘴柏麗大道兩層高分店舉行。<br>咁啱差唔多時間，隔籬恒生銀行（011）理財中心開張大吉，一大班人舞龍舞獅，大鑼大鼓助興，以謝瑞麟獨董身份去開會嘅大家樂（341）主席陳裕光，路過都忍唔住湊湊熱鬧，睇番陣舞獅先。</p><p>齋睇呢張相，真係唔覺得最近連環榮升公公、爺爺嘅陳裕光有61歲，下次粉墨登場為大家樂拍廣告都得啦，咁就唔使俾人寸佢哋用青姐流淚條橋吖嘛。</p><p>出席謝瑞麟股東會</p><p>講番謝瑞麟股東會，公司專登將二樓嘅飾櫃搬開，擺成開會格局，搞新意思係好，可惜隔籬舞獅半粒鐘，實在太嘈，管理層喺股東會上講咗乜，華華都好難聽清楚，莫講話在場約20位老股東！</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>