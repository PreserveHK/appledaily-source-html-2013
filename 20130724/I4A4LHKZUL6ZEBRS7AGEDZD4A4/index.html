<html><header><meta charset="utf-8"><title>英超3雄大球場擺陣曼熱爭勝唔手軟</title></header><body><h1>英超3雄大球場擺陣<br>曼熱爭勝唔手軟</h1><p>【2013巴克萊亞洲賽】巴克萊亞洲賽今晚6時在香港大球場展開，而有領隊比歷連尼趕到現場督師的曼城，在尾場對港甲冠軍南華，縱大衛施華及阿古路等星級猛將休戰，但中鋒迪斯高正選，新兵尼格度亦可能後備落場。至於有加里夫巴利倦勤的熱刺，對備戰積極的新特蘭，料有激戰。（now621及632台今日6:00pm開始直播）</p><p>上季失意於英超及歐聯的曼城今季加強鋒力，領隊比歷連尼辦妥母親喪禮後，昨已到港並在黃昏帶隊操練，今日更親自督師；足見「藍月亮」的認真程度。就算未能以最強陣容出戰，但對實力有大段差距的南華仍足贏波入決賽，一洗早前在南非熱身賽兩連敗的頹風。<br>曼城副領隊傑特表示，大衛施華、阿古路及祖維迪等因歸隊不久，狀態未足下不會落場。從昨操練所見，曼城將以4-3-2-1陣式應戰，赫特、高柏尼、巴利、耶耶托尼及高拉洛夫等主力悉數在陣，球隊份量依然十足。</p><p>巴利到大球場冇操
</p><p>緊接曼城在大球場操練的熱刺，當中盛傳轉會到皇家馬德里的加里夫巴利雖有隨隊到場，但只留在更衣室接受治療，並沒有與專程入場觀操的香港球迷見面。這位英格蘭雙料足球先生抵港後，未知是否因轉會問題而煩惱，表現相當低調，經常打電話及玩手機，每次公開亮相都顯得心事重重，亦不太主動為球迷簽名。<br>領隊波亞斯表示，加里夫巴利肯定不會在周三這仗落場，至於周六亦要視乎其傷勢進展而定，他說：「此行目的是提升狀態，勝負不是首要考慮，惟球隊會盡力出戰。」</p><p>熱刺上季在英超分別以1:0及2:1險勝新特蘭，而黑貓隊長奧沙對於巴利缺陣更打趣說是好消息，並有信心球隊在這場硬仗取勝。論備戰，新特蘭明顯較熱刺積極，除最早抵港外，亦已進行4課高強度操練，適應及狀態相對較熱刺為佳，領隊迪肯尼奧更表明要在此項賽事爭冠軍，以提升球員應付新球季的信心。本報訊<br></p><p>球迷反應</p><p>Rachel（曼城球迷）：<br>「3位新兵唔踢當然失望啦，但我最鍾意嘅其實係大衛施華，有型靚仔，技術又好，而且自己好鍾意西班牙。雖然佢上車出發去大球場操練，冇同我簽名而好失望，但我都撐曼城可以攞冠軍！」</p><p>David（左）、Vincent（曼城球迷）：<br>「其實都預咗嗰3個新兵唔踢，就算落場都係hea踢，相反最想睇費蘭甸奴，因為佢真係好好人，主動幫我哋簽名。至於熱刺嘅加里夫巴利唔踢都好失望，大家入場都想睇佢啲技術同遠射。」</p><p>Neville（熱刺球迷）：<br>「由加里夫巴利踢修咸頓年代已好鍾意佢，今次佢有傷唔出得，雖然係有啲失望，但都明白唔係樣樣嘢盡如人意，加上我自己全隊熱刺都鍾意，有得睇隊長戴臣等都好開心，唔會太介意。」</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>