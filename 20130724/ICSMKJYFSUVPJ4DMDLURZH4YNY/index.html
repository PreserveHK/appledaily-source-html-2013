<html><header><meta charset="utf-8"><title>中環迷你裙：炒股最終睇實力 - Samantha</title></header><body><h1>中環迷你裙：炒股最終睇實力 - Samantha</h1><p>迷倒全城OL的Cool魔魅力沒法擋，形容詞不外乎「風流、不羈、靚仔又帶點cool」這種老掉牙角色，為何會令mean爆的OL趕返屋企煲港劇？<br>Samantha綜合眾港女意見，終歸都是看基本因素──簡而言之即是張智霖本身，演得、專一（老早結婚）、靚仔，如果真係搵個風流史多籮籮的靚仔阿哥級人物，未必做到預期效果。<br>同一道理，炒股近期還是看基本因素，前日才驚見「死亡交叉」，昨日卻出現屈機式勁彈，基本因素越好，升得越勁。雖然傳聞內地部份城市醞釀推汽車限購令，但長城汽車（2333）昨日公佈，上半年純利大升73.7%，東風集團（489）母公司亦上調全年銷售目標。以此推斷，Samantha相信同業吉利汽車（175）亦前景亮麗。<br>吉利貴為唯一入圍「世界財富500強」的中國民營汽車公司，舊年全年業績對辨，純利按年增32%，負債比率亦由2011年的51.2%，大降至21.4%，就算有政策阻撓，抗跌力都較高。睇番營運數據，上半年總銷量按年增長19%，達全年銷量目標的47%，下月公佈中期業績，有望好似Cool魔咁靚仔。</p><p>Samantha<br>本欄逢周一、三、五刊出</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>