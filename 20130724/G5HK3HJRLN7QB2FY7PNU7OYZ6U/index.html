<html><header><meta charset="utf-8"><title>魚樂無窮：綠城貨如輪轉博得過 - 唐牛</title></header><body><h1>魚樂無窮：綠城貨如輪轉博得過 - 唐牛</h1><p>港股經過連日悶局後，終於肯爆上，經紀戰友嚟料，散戶仍在昏睡中，反映噚日買貨嘅絕對唔係等閒之輩，大膽假設個市仲有得升，呢個水位跟大戶入場，夠晒值博率。</p><p>至於買乜嘢好呢？上半年強勢板塊如美國復蘇概念股、手機設備股，近期處回氣階段，相反中資股狀態大勇，火車頭內銀、內房股值得優先考慮。內房股綠城中國（3900）噚日一舉突破14蚊阻力位，兼有成交配合，升勢有餘未盡。</p><p>綠城最新公佈，上半年合同銷售294億人仔，按年增長65%，已完成全年目標53%，集團明示，下半年先係銷售高峯，今年大有機會超額完成。自獲得九倉（004）入股後，綠城財務狀況大幅改善，淨負債率由2011年底嘅239%，勁減至去年底嘅72%，手頭寬鬆，擴軍能力大大提高，新近再與融創（1918）合作拓展杭州高爾夫藝墅商住項目，總建築面積達53萬平方米。內地全國樓市上半年銷售大增43%，剛性需求強勁，綠城貨如輪轉能力高，在樓市限價不限量嘅大前提下，肯定最吃香，短線目標先睇16元，倘有寬鬆政策配合，有力挑戰今年高位17元。</p><p>唐牛</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>