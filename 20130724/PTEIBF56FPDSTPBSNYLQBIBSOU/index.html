<html><header><meta charset="utf-8"><title>專題：酒吧求婚　中環潮爆</title></header><body><h1>專題：酒吧求婚　中環潮爆</h1><p>【本報訊】外國有人說過，婚姻包含三隻戒指（ring），分別是訂婚戒指（engagement ring）、結婚戒指（wedding ring）以及痛苦（suffering）。此言未免太悲觀，其實婚姻還有第四隻ring，就是關懷（caring）。<br>別說港男不解溫柔，越來越多人為了令女友感動，在中環酒吧搞求婚派對，特工隊在卑利街一家酒吧見證一雙男女由戀人變成未婚夫婦。求婚派對已成趨勢，卑利街酒吧東主Joyce近年目睹三、四對情侶在她的酒吧訂婚，而採訪當晚她對面的酒吧也有外籍男女訂婚。<br>記者：中環特工隊</p><p>一個周日的黃昏時分，20多名男女化身求婚特工隊，各人手持色彩繽紛的氣球，在卑利街一家酒吧門外綵排求婚儀式。導演兼求婚男主角Frenki任職事務律師，白天在中環上班，這晚也誓要在中環抱得美人歸。事件中的女主角Vivian任職護士，當晚一心以為朋友生日，趕緊前往酒吧慶祝。<br>Frenki當年在香港大學讀法律系二年級時，在一次暑期活動認識了Vivian，成為情侶。六、七年時間隨着愛火燃燒，近半年Frenki專心籌備這個求婚派對，為了在有限的時間內營造無限的浪漫，午飯時間寧願留守辦公室，上網尋找求婚戒指的設計靈感。</p><p>花六位數　訂造心形戒指</p><p>美國作家Rita Rudner說過：「穿耳的男人比較適合結婚，因為他們習慣了痛苦，以及買首飾。」Frenki沒戴耳環，卻不惜花六位數字金額，將自己設計的心形鑽石戒指設計圖交給珠寶店，他解釋：「隻戒指其實都搞咗好耐，我有個image喺個腦，大概隻戒指係點樣。我分開咗鑽石同埋戒指托咁去買，其實係有意思，係心心相印咁解。」<br>由於戒指手工精細，工序繁多，幾乎趕不及求婚當日完工，他只好苦苦哀求工匠，最終在當天下午完成，距離求婚派對只有數小時，「整完我嗰隻，珠寶公司就唔再幫人整心形鑽石戒指，因為太難整！」<br>一波未平，一波又起，原定求婚場地突然拒絕出租，他只好另覓酒吧，並將派對押後一周。歌仔有得唱：「為何世間良緣每多波折……」那刻Frenki明白，求婚可能比維繫婚姻更難，「我本來諗住上星期求婚，場地突然間有阻滯，好在最後都好順利完成咗件事，我覺得都好神奇」。<br>搞掂硬件之後，又要營造驚喜效果。Frenki不是省油的燈，過往在情人節、生日、拍拖周年等重要日子，都悉心製造驚喜給對方；今次是一生人一次的求婚大典，更加落足料，他殘酷地說：「其實我暗地裏有一個目的，就係希望佢喊，哈哈！希望佢感動到喊，對佢、同對我嚟講，有一個畢生難忘嘅回憶。」</p><p>唱歌跪地　女友感動眼紅</p><p>Frenki事先找上Vivian的朋友，假裝在酒吧慶祝「朋友的朋友」的生日，誘Vivian上釣，而Frenki避席，以免被Vivian識穿。「佢唔知我會去嗰度，跟住就會畀個surprise佢，我突然間出現，自彈自唱，唱一啲同佢拍拖時候好有特別意義嘅歌，包括迪士尼《埃及王子》嘅《When You Believe》。我彈緊嘅時候，親友會點着蠟燭，同埋遞氣球入去。蠟燭會排成心形喺佢面前，希望營造氣氛，充滿愛、充滿浪漫嘅氣氛，我就會show up」。十賭只有九騙，十男則有十騙，他行騙手法圓滑，幾乎可以上《警訊》。<br>結果Frenki身穿黑色襯衫，白色西裝走進酒吧，走到電子琴跟前自彈自唱，而嘉賓手持蠟燭和氣球魚貫進場，每個氣球都貼上二人拍拖時的照片。Vivian心知不妙，Frenki隨即手執紅玫瑰，笨手笨腳地跪在她跟前，從口袋裏掏出他精心設計的鑽戒說：「你係神賜畀我最大嘅福份，我願意一生去努力，靠神嘅恩典，使你成為世界上最幸福嘅女人。Vivian，請問你願唔願意嫁畀我呢？」<br>當下Vivian雙眼通紅，連假眼睫毛也搖搖欲墜，忙不迭答道：「我願意！」兩人隨即相擁，全場歡呼聲及掌聲爆響，場面感人；可惜的是，Vivian始終沒哭。她自揭底牌，表示去年9月初已有結婚念頭，一直向Frenki暗示，無奈對方無動於衷，怎想到他暗中起義，「嗰一刻好開心，好surprise，其實諗住同朋友慶祝生日，諗住嚟食飯啫，冇諗過突然間有驚喜，黑麻麻突然有人衝入嚟，跟住望真啲原來係Frenki，跟住就開始唱歌，跟住慢慢朋友走入嚟……係好開心，我自己都開心到儍咗！」<br>Frenki賽後檢討，表示沒想過會事敗收場，「撻Ｑ？我諗唔會嘅，咁多朋友喺度，最壞嘅打算，夾硬捉住佢，同佢講嫁畀我啦，如果佢唔肯嫁，我就做寡佬囉，哈哈！」<br>丘吉爾當過英國戰時首相，也贏過諾貝爾文學獎，他說：「我最大成就是勸服我妻子嫁給我！」Frenki與Vivian將於明年拉埋天窗，祝他們共偕白首，一生一世。<br><br>中環爆料熱線<br>WhatsApp：9499 3777</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>