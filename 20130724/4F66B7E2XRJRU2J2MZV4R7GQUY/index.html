<html><header><meta charset="utf-8"><title>中環在線：漏風賣百佳　轉移視線？ - 李華華</title></header><body><h1>中環在線：<br>漏風賣百佳　轉移視線？ - 李華華</h1><p>和黃（013）有意出售百佳超市成為政經界熱話，和黃賣嘢唔出奇，奇就奇在，點解消息會喺長和系呢兩個星期公佈業績前流出？<br>替首富李嘉誠辦事，口密應該係先決條件，仲講緊過百億元嘅交易，邊會有賓架、律師夠膽走漏風聲？難道唔怕俾誠哥叮出局，見財化水？<br>好事之徒猜測，唔通有人專登畀個話題出來，等長實（001）、和黃下周四舉行業績會時，大家都集中火力問誠哥點解賣百佳、係咪不滿CY施政、會否逐步撤資、點睇𠵱家中港政局呀咁，冇乜時間深入追問返佢雍澄軒、俾碼頭外判工人圍、早前因急性膽囊炎入院做手術等負面新聞。<br>和黃話想賣啫，估價又越講越高，去到300億元，𠵱家周圍講緊收水，最終賣唔賣得成都係未知數。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>