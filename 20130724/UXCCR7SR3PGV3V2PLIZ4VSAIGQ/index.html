<html><header><meta charset="utf-8"><title>隔牆有耳：世姪割愛　華叔墨寶首次拍賣 - 李八方</title></header><body><h1>隔牆有耳：<br>世姪割愛　華叔墨寶首次拍賣 - 李八方</h1><p>支聯會已故主席司徒華嘅三幅墨寶，將於周六透過普藝拍賣公司首次公開拍賣，底價由6,000至8,000蚊，墨寶嘅物主係著名學者陳湛銓囝囝陳乾綱。普藝副總裁莊志崗話華叔識呢兩父子，當年陳乾綱去武漢讀博士，華叔就送咗呢三幅墨寶畀世姪，引述陳乾綱話希望更多人認識華叔嘅修養，所以割愛。如果市民有華叔親手寫嘅揮春，莊志崗話佢哋都考慮代為拍賣㗎。<br>當日嘅普藝拍賣會仲有著名作曲家顧家煇家姐顧媚嘅山水畫，顧媚七十年代開始研習中國繪畫，作品《山水》以底價3,000元拍賣。顧媚嘅已故師傅趙少昂係第二代嶺南畫派四大名家之一，佢嘅《柳蟬圖》當日亦以底價8萬蚊拍賣。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>