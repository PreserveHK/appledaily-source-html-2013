<html><header><meta charset="utf-8"><title>殺入中環名店掃貨曼城兵變強國人</title></header><body><h1>殺入中環名店掃貨<br>曼城兵變強國人</h1><p>曼城前日抵港後，一眾球星已經適應時差，昨日雖然時晴時雨，但來到有「購物天堂」美譽的香港，外出「濕平」當然是指定動作，當中尼史葛和基捷基治不讓強國人專美，在午飯時間一齊殺入中環置地廣場的LV專門店，共花費5位數字掃貨；隊友占士米拿和拿斯達錫就到旺角朗豪坊出席新球衣發佈。</p><p>昨午1時半，曼城兩後衞尼史葛和基捷基治在灣仔下榻的酒店結伴坐的士，不消10分鐘就抵達名店林立的中環置地廣場shopping，兩人目標明確一致，就是商場內的LV專門店。<br>眾所周知，LV手袋是女士們的恩物，但兩人今回是為自己添衣，而尼史葛進入店內不久，就睇中一件桃紅色的背心褸，馬上試穿。這位英格蘭後衞男人三十，童年時因車禍令額頭留有疤痕，但其實他甚為貪靚，站在鏡子面前左顧右盼，不停詢問店員意見，考慮幾分鐘後，決定「扑槌」入貨。</p><p>基治買生日禮物
</p><p>星期五（26日）便28歲生日的法國左閘基捷基治，此時亦都出手，買了一條長褲和皮帶，相信是送給自己的生日禮物。兩人之後繼續「尋寶」，但未再覓得心頭好，在置地廣場內逗留45分鐘後離開，坐的士返回酒店。另外，英格蘭頭號門將赫特，一身黑衫黑短褲外出，回酒店時手執一個萬寧膠袋和一支樽裝水，頗有強國人味道，相信他是趁有空閒時間，到灣仔一帶行街解悶。</p><p>占士米拿唔識南華
</p><p>藍月亮的占士米拿和拿斯達錫就一嘗做「MK男」的滋味，中午到旺角朗豪坊一運動用品連銷店，出席運動服贊助商活動，推廣曼城新季作客波衫。店外有約100名球迷等候，高舉曼城波衫想索取簽名，可惜二人在大批保安護航開路下，只能為幾個球迷簽名，令粉絲大感失望。</p><p>有記者向二人問及對今仗對手南華有何感覺，率直的占士米拿幾乎吐出心底話，「老實說，我對南華沒有甚麼認識。」他自覺失言後立即「補飛」，「之前對很多外隊，感覺上他們都很有組織和活力，這次都會一樣。」本報訊</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>