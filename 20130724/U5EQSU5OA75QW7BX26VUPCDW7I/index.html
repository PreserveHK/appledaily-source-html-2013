<html><header><meta charset="utf-8"><title>男生圍：巨高達型襲港　揸槍拎盾</title></header><body><h1>男生圍：巨高達型襲港　揸槍拎盾</h1><p>香港七、八十後的童年回憶，像不斷重播！今回僅次於台場的1：3高達RX-78-2，聯同馬沙專用紅彗星，移師到港，粉絲更可欣賞佢手執巨型激光槍，拎起巨盾的戰鬥格，香港獨有！<br>記者：陳國輝　攝影：林栢鈞　模特兒：Pipi、Maggie、Gigi</p><p>Cosplay粉絲有Say</p><p>日本以外首站　木馬號登場</p><p>呢幾日，RX-78-2以及紅彗星的部件由「裝甲車」護送，於凌晨裝嵌，早是公開秘密！最大特色，當然是接近台場的1:1超巨型體積，「GUNDAM DOCKS AT HONG KONG」的兩位主角，雖採用1:3設計，但仍高6米，重兩噸，眼部安裝LED燈，可左右轉動；聽講未裝嵌前像一盒巨型Bandai模型，逐件Parts慢慢砌，完成頭、身、手、腳後，才直接運送現場安裝。<br>雖然過程睇唔到，但設計師泉勝洋就搞笑話，部件來自「太空」！現場所見，呢隻1:3模型，上色、質感，以至細微處，做工精細。更值得留意，今次RX-78-2比起台場1:1版本，多咗激光槍及盾牌，更有戰鬥格，加埋佢同紅彗星面對面互睥，配合晚上燈光效果，影相梗好Feel。</p><p>出格拍攝靚位</p><p>GUNDAM DOCKS AT HONG KONG</p><p>展期：7月26日至9月1日<br>地點：時代廣場露天廣場、地面展覽廳及二樓大堂<br>時間：早上10時至晚上10時<br>模型：1:3 RX-78-2高達、1:3紅彗星、20個1.8米高渣古、10米長木馬號、超過100件高達模型等。<br>表演：每晚6至10時，隔半小時一次4分鐘燈光及聲效演出。<br>查詢：2118 8900</p><p>HK限量　明天開賣</p><p>齋睇、齋影，未必可以滿足一班大細路！由明天起（25號），現場將會出售兩款機體的1:144限量版模型，手臂上印有「HONG KONG」字樣，夠晒地道！同場，尚有印有高達動畫的黑白色T-Shirt、GUNDAM漫畫Postcard以及同系漫畫購物袋。</p><p>全港10套　純銀GUNDAM首飾</p><p>另邊廂，一直有推出GUNDAM產品的Heroesunited，也趁巨型高達熱潮，推出極罕925純銀首飾！款式包括Haro、鐵球、紅彗星、大魔等，做工細緻，紅彗星和大魔，更設有可動式眼球，全港只限量發售10套，可考慮收藏。</p><p>查詢：As BVC（2341 8386）</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p><p>倪匡、蔡瀾同肥佬黎約埋一齊《亂噏24》，你睇咗未？ 唔睇冇話題，第二集足本放送中！速上： <br> http://hk.apple.nextmedia.com/livestream/channel/talk24  </p></body></html>