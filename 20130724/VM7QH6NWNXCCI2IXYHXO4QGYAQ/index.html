<html><header><meta charset="utf-8"><title>Jocelyn拍拖嘆快餐</title></header><body><h1>Jocelyn拍拖嘆快餐</h1><p>【銅鑼灣】人前人後非常恩愛嘅名模Jocelyn同老公Anthony，日前下晝太約兩點，拎住一袋二袋喺銅鑼灣鬧市搵地方醫肚，佢哋揀咗連鎖日式快餐店撐枱腳，適逢放食晏時間，有唔少人排隊買飯，兩公婆邊講邊笑排住隊，又商量食乜，老公畀錢後去拎餐，Jocelyn就去搵位，非常有默契。之後佢哋各自品嚐一人一個實惠套餐，當店內人少啲時，佢哋就轉到較邊位置談心。<br>採訪、攝影：吳耀輝</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>