<html><header><meta charset="utf-8"><title>股場放大鏡：準賣盤殼股有路可捉 - 歐陽風</title></header><body><h1>股場放大鏡：準賣盤殼股有路可捉 - 歐陽風</h1><p>在中國從事汽車售後服務的新焦點（360）昨飆升123.5%，原因是中國大型私募基金鼎暉投資斥9,737萬美元入股42.8%，若行使CB，持股將增至63.2%。不過交易6月27日已公佈，舊聞新炒竟然都咁有影響力？<br>股價一度急升一倍的粵首環保（1191）就更加神奇，翻查通告，是涉及前董事對公司的清盤呈請，粵首早前進行債務重組，或因此吸引資金留意其賣盤機會，呢種質素殼股都升咁多，係咪反映市場真係求殼若渴？<br>循此路分析，昨日升幅榜股份之一綠森集團（094）可能都有機會賣盤。其母公司、加拿大上市的嘉漢林業去年股價暴跌之後，與債權人達成協議，而和解及重組計劃亦獲安大略省高院批准，並於今年1月15日完成。根據重組方案，嘉漢林業將向債權人出售所有資產，包括綠森63.6%股權。</p><p>冷門股綠森可敲</p><p>今年1月底公司公佈，持有綠森63.6%權益的Sino-Capital Global Inc.已轉讓予收購方Emerald Plantation Group Ltd.，並以每股0.58元全面收購，復牌後股價一度升至0.83元，但後勁不繼跌穿全購價。現時大股東即該等債權人，照計唔會長期持股等業績turnaround，更有可能是趁殼股有價賣盤脫手。現時的確是債權人的賣盤理想時機，內房紛紛南下買殼，還不脫手更待何時？綠森市值僅4.7億元而NAV約14億元，不計林業資產仍有6億元，加上有全購價0.58元打底，呢隻冷門股似乎諗得過。</p><p>歐陽風</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>