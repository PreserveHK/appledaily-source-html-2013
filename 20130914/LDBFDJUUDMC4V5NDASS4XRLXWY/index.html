<html><header><meta charset="utf-8"><title>「採訪會越來越艱苦」</title></header><body><h1>「採訪會越來越艱苦」</h1><p>【特稿】<br>厚實肩膀卸下相機，揹上噩夢，兩年一覺，公義總是遲到。昨天高院傳出喜訊，成啓聰抽着兩袋西餅回報社答謝手足，一臉倦容。漫長煎熬暫時休止，他說事情不會就此結束，「今次失敗，政府會用第二啲方法打壓你，行家日後採訪只會越來越艱苦」。<br></p><p>獲市民鼓勵：別放棄
</p><p>上訴聆訊三周前結束，成啓聰近日不斷在腦海重溫庭上供詞。如果輸了，噩夢從頭再來，見律師、上法庭、等消息，每逢上庭前一晚，得靠安眠藥入睡。律政司窮追猛打，他不排除因本報報道得罪政府，「法律面前唔係人人平等，對方用納稅人嘅錢，無限人力、財力同你鬥。今次一輸，政府就有口實叫記者唔好亂嚟」。<br>他曾想過認罪簽保，快點平息事件，隨即又想：「我冇做過，點解要認？」最壞情況是留案底，他輕描淡寫，「對我影響唔大，只係留低疤痕，又如何？一認罪就影響全行」。素未謀面的市民鼓勵他，他記在心中。有一對抱着孖女的年輕夫婦對他說：「唔好放棄，唔好認輸」。<br>成啓聰表示，「如果大家關心香港，就要堅守崗位，據理力爭。就算香港爛成點，我都想話畀大家知呢度發生緊乜嘢事」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>