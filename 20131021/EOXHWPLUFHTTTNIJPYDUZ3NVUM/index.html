<html><header><meta charset="utf-8"><title>記協　學聯　多人撐場　要求公開審批過程</title></header><body><h1>記協　學聯　多人撐場　<br>要求公開審批過程</h1><p>【本報訊】今次遊行由市民自發舉辦，但多個泛民政黨及團體也出席支持。各團體高舉標語，高叫反對政府黑箱作業、扼殺香港創意等口號。<br>10多名記者協會成員昨上街，要求政府開放電視天空，公開審批過程。該會主席岑倚蘭指，整個發牌程序不透明，當局也不肯交代為何發牌要由「三變二」，也沒有所謂的發牌準則，窒礙行業發展。公民黨、民主黨、社民連及人民力量都有出席。</p><p>「畀番個透明度」</p><p>多個學生團體包括學聯、理大、中大及浸大等都有出席遊行，浸大傳理學會約20名學生加入記協隊伍，學會會長黃偉恆促政府交代發牌準則，「市民不停要求公開詳情，但政府一直唔肯講，好難唔令人質疑黑箱作業」。他強調並非逼政府發牌予香港電視，「我哋要求好簡單，只係想知道原因，畀番個透明度」。<br>學聯約30名成員亦拉起「點解冇得揀，逼睇籮底橙」橫額參與遊行，學聯副秘書長何潔泓指，政府拒絕公開發牌準則是壟斷公權力，「個制度不公義，一句保密就可以乜都唔講，對社會嘅影響好大，應該公開畀大家有知情權」。</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>