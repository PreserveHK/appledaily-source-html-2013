<html><header><meta charset="utf-8"><title>中環在線：007潛水戰車　有望成真 - 李華華</title></header><body><h1>中環在線：<br>007潛水戰車　有望成真 - 李華華</h1><p>被譽為現實版「鐵甲奇俠」、美國Tesla舵手馬斯克（Elon Musk），發揮其鬼才本色。馬斯克早前花700幾萬港紙，喺倫敦投得占士邦007電影系列出現嘅潛水跑車，仲想將架道具車改裝成真正跑車㖭呀。<br>42歲嘅馬斯克上個月喺倫敦舉行嘅拍賣會，出價98.9萬美元（約771萬港元），買入由羅渣摩亞喺1977年飾演占士邦嘅《鐵金剛勇破海底城》揸住嘅白色潛水跑車。<br>雖然車齡有36年，但佢純白嘅外型同流線型嘅車身，令馬斯克非常着迷。佢又話睇過占士邦部戲後，就覺得架車好吸引。馬斯克今次一圓兒時夢想外，仲打算幫架車安裝Tesla電動引擎，將道具車變成水陸兩路都行得嘅跑車，真係令人好期待喎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>