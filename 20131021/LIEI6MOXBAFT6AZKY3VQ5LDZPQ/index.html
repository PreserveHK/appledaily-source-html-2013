<html><header><meta charset="utf-8"><title>中環在線：鬍鬚曾訪美　合照唔見得光 - 李華華</title></header><body><h1>中環在線：<br>鬍鬚曾訪美　合照唔見得光<br> - 李華華</h1><p>政府唔發免費電視牌照畀王維基單嘢，燒唔到財爺鬍鬚曾，財爺睇來亦樂得清靜，噚日喺網誌度寫番本月初到訪美國，撞正美國民主、共和兩黨就提高國債上限仲係拗到面紅耳熱，搞到當地部份政府部門同埋服務都被迫暫停，令佢今次行程有特別體會。<br>鬍鬚曾話，有日佢同埋同事約咗當地某部門高官喺總部見面，由於政府停運，所以員工都齊齊「被放假」，成幢大樓冷冷清清，除咗佢哋同出席會面嘅美方官員，就得番幾名保安咁大把。<br>會面後，禮貌上大家企埋影相留念，點知美方官員同鬍鬚曾影完相，就千叮萬囑叫佢唔好公開張相。唔係話張相有乜嘢唔見得光，而係按照法規，美方官員當日應該「被放假」，唔應該返工會見財爺㗎。照咁講，財爺都幾大面子喎，對方肯冒險返工見佢一面。</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24  </p></body></html>