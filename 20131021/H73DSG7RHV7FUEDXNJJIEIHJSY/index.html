<html><header><meta charset="utf-8"><title>子淇瞞四叔訓練囝囝</title></header><body><h1>子淇瞞四叔訓練囝囝</h1><p>千億新抱徐子淇昨日以紅十字會新總部重建計劃籌款委員會成員身份，到中環郵政總局參加慈善接力賽，最終以尾二名次完成賽事。賽後子淇笑言非運動型：「我諗係我拖累咗啲隊友，去到一半其實佢哋仲跑到，我已經由跑變咗行。」</p><p>嫌過於保護</p><p>問平時是否也不夠三名子女跑，子淇說：「係呀，佢哋一跑就飆咗去，好彩𠵱家佢哋隻腳唔係咁長，跑三步先等於我一步。」<br>子淇指三名子女都好動，兩名女兒平時會滑雪及游水，三個都會騎馬，但笑言老爺四叔只知兩個女學騎馬，她與夫婿都認為：「上一代湊小朋友會保護式啲，我覺得男仔斷吓骨冇所謂，可能我喺外國長大，見到啲男仔玩欖球、足球，得閒就斷吓骨，但都會捱埋場比賽。如果小小痛都受唔到，人生遇到挫折就會好易放棄，想佢strong同tough啲。」<br>採訪：盧妹<br>攝影：陳志嵐</p><p><br>足本收睇《亂噏24》x陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>