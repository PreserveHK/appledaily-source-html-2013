<html><header><meta charset="utf-8"><title>與弟釋前嫌齊為母打氣<br>健仔：阿媽情況好轉</title></header><body><h1>與弟釋前嫌齊為母打氣<br>健仔：阿媽情況好轉</h1><p>張衞健（Dicky）的75歲母親余嘉碧前日下午在酒店泳池游泳遇溺昏迷，現仍在深切治療部留醫。Dicky昨晚到醫院探望母親，他透露媽咪情況有好轉，他說：「頭先有好轉，同佢講嘢有反應，少少張開眼。」而之前跟Dicky因財反目的胞弟張衞彝（Henry），也將昔日恩怨放下，一同齊心守護在媽媽的病床前，為母親打氣。</p><p>張衞健媽媽前日下午3時在尖沙嘴洲際酒店泳池游泳時不慎遇溺昏迷命危，現仍在伊利沙伯醫院深切治療部留醫，前日Dicky胞弟張衞彝收到消息即與好友許志安抵醫院了解情況，約於晚上9時離開。而Dicky與太太張茜則於前晚10時從杭州趕返港，隨即到醫院探望媽媽，至昨日凌晨12時，Dicky與張茜及另一弟弟張衞基（Lawrence）一齊離開醫院，眾人先去佐敦茶餐廳用膳，約45分鐘後返家休息。</p><p>「同佢講嘢有反應」</p><p>昨日大批記者繼續在醫院守候，晚上8時20分Dicky在醫院見記者，透露媽媽情況有輕微好轉，他說：「本來以為今日或聽日有可能繼續昏迷，但頭先有好轉，同佢講嘢有反應，少少張開眼，望佢繼續努力，感覺到佢努力、盡力做出反應，再次多謝大家關心，唔使太擔心，望快啲有好消息畀大家。」Dicky形容媽媽完成冷凍療程後仍昏迷，但跟她說話時雙眼有輕微擘大，他說：「係呢兩日未見過嘅反應，但唔敢講係咪蘇醒，算係，都冇人答到我係冇嘢、醒咗，但轉好、樂觀、正面。」<br>其實Dicky早於昨午已到醫院探母，透露安排了神父為母親做傅油祝福，他說：「媽媽係天主教徒，我哋一家人都係，所以安排咗神父做病人傅油，係少少祝福儀式，唔代表任何嘢，任何教友過咗六十歲，有病冇病都可每年做傅油祝福。」Dicky心情平靜，他坦言一切順天而行：「儀式係祝福媽媽，天主幫佢度過難關早日康復，如果中間有第二啲安排，想佢離開嘅，亦想上帝帶媽咪去佢身邊。」他又感謝朋友的關懷及慰問：「唔使擔心，一家人堅強，真心多謝大家關心，𠵱家家人都冇嘢幫到，只能為佢祈禱。」而Dicky昨午見記者後的十分鐘，之前跟他因財反目的弟弟Henry也抵達醫院探望媽媽，跟Dicky等家人一同守護在媽媽床前，齊齊為媽媽送上祝福，看來兩人暫時拋下恩怨，為母親打氣。Dicky除請神父為媽媽祝福外，又在微博寫道：「請大家為我媽媽加油，祈禱！也請大家放心，我和茜茜都很堅強！」借大眾的福氣為媽媽打氣。</p><p>暫時停拍內地劇</p><p>Dicky助手Clement昨日在電話中透露，原本正在杭州拍內地劇《隋唐英雄3》的Dicky需暫時停工，但由於劇組正在埋尾，故要再磋商請假事宜。對於Dicky與Henry的兄弟嫌隙暫且放下，他說：「兩兄弟之前都唔係大件事，大前提係睇住媽媽先，要同心一志。」另外，昨午12時許，兩名疑似酒店代表的男子手持鮮花及慰問卡到醫院探望，離開時被問到是否酒店代表來送慰問及有關賠償問題，兩男士均未有回答。<br>採訪：彭琮然、藍文浩、張俊銘<br>攝影：梁繼光、陳志嵐、黃偉雄</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>