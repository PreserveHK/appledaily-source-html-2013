<html><header><meta charset="utf-8"><title>求驗客手記：<br>羅比堅尼三喜臨門</title></header><body><h1>求驗客手記：<br>羅比堅尼三喜臨門</h1><p>《喜》愛爾蘭前日喺世盃外圍賽主場3:0大勝法羅群島，陣中嘅「機關槍射手」羅比堅尼（圖）包辦晒3個入波之外，今場仲係呢名32歲老將第126次代表愛爾蘭上陣，兼壓過前門將基雲獨佔國家隊上陣次數最多嘅紀錄。比賽當日亦係羅比堅尼同佢太太嘅結婚紀念日，佢哋嘅4歲囝囝仲喺球場裏面扮吉祥物贈興㖭；賽後愛爾蘭領隊查帕東尼當然對羅比堅尼有讚冇彈：「恭喜我哋嘅隊長，我認為佢係愛爾蘭近30年最出色嘅球員。」愛爾蘭目前喺C組排第3，仲有機會爭出線。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>