<html><header><meta charset="utf-8"><title>反對死跟《聖經》唔講道理</title></header><body><h1>反對死跟《聖經》唔講道理</h1><p>【質疑主流】<br>「上帝大晒呀？唔需要講道理㗎咩？咁呢個上帝同共產黨有乜嘢唔同呀？」大馬民風保守，作為首位公開出櫃名人，歐陽文風受盡壓力，有教會和他割席，不承認他的牧師身份，他認為這些做法，徒令外界對基督徒的成見加深，「啲人咪覺得基督徒係好固執、好盟塞、好自以為是囉，其實好多牧師係同性戀，不過佢唔肯出嚟之嘛」。<br></p><p>讀經要了解背景</p><p>歐陽文風質疑主流教會以《聖經》合理化很多不合理的事，「好似奴隸制，甚至乎地球係繞太陽轉，教會會話『我唔聽你講，唔理乜嘢係事實，乜嘢係科學，總之《聖經》最偉大，《聖經》講唔係就唔係，係就係』」。<br>擁有神學博士學位的他，指性取向的觀念在1869年才出現，《聖經》撰寫時，社會對同性戀欠缺認識，所以讀《聖經》要了解背景，若要反對同性戀，要有道理，「要話同性戀唔啱，咁佢錯喺邊處，唔能夠純粹因為《聖經》話唔啱，上帝大晒呀？唔需要講道理㗎咩，咁呢個上帝同共產黨有乜嘢唔同呀？」他深信上帝講求愛和公義，不會拒絕同志。<br>對於同性戀者無法繁衍後代，違反自然，他說：「天主教神父唔結婚唔生仔，佛教和尚都唔生仔，咁我哋係咪應該ban（禁止）咗佢哋呢？𠵱家好多人結婚嘅原因都唔係因為生BB，而係因為相愛。」<br>對於教會擔心逆向歧視，他說：「咁天主教會唔畀女人做神父，有冇人告過佢呢？基督徒反對同性戀係佢宗教嘅事，最多自己唔做，你憑乜嘢攞走人哋結婚嘅權利？天主教會夠反對避孕啦，咁避孕嘅人係咪應該犯法呢？唔避生十幾個出嚟啦，呢啲咪虛偽囉，講一套做一套。」<br>《蘋果》記者</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>