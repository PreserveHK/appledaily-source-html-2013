<html><header><meta charset="utf-8"><title>星期日專欄：小牛一顆眼淚　改變高貴OL一生<br>日曬雨淋無伴侶　終生愛牛不悔</title></header><body><h1>星期日專欄：小牛一顆眼淚　改變高貴OL一生<br>日曬雨淋無伴侶　終生愛牛不悔</h1><p>【本報訊】一串受傷小牛的眼淚；一幅被屠殺橫屍路邊的震撼畫面，激起全城義憤。一時間，流浪牛的福祉，成為焦點，但對於62歲的「牛癡」洋洋來說，這條路卻走了16年。她是「流浪牛之家」的掌舵人，本港唯一專收容流浪牛的地方，「呢度137隻牛，都係我嘅仔女。」獨居上水牛棚的她說：「牛牛嘅眼淚，改變我嘅人生，係佢哋揀咗我。」<br>記者：呂麗嬋</p><p>「好彩，媽媽返嚟嘞！」「和氣，你今日有冇乖？」好彩、和氣，都是洋洋為牛兒改的名字，「佢哋身世可憐，不如改個開心嘅名……呢隻反斗星，細個好百厭，𠵱家佢唔百厭嘞，跟咗我十幾年，嫩牛變老牛！」輕摸着牛頭，溫聲細語，哪管牛糞爛泥滿地，眼前的洋洋一臉溫柔，像個慈母。<br>上周五（7日）炎陽高掛，元朗氣溫攝氏32度，晨早九點，記者隨洋洋在八鄉一帶割草餵牛。她戴上客家草帽和墨鏡，右手鐮刀左手麻包袋，越過水渠，走上小山坡，手起刀落。一個早上，廿幾個麻包袋滿載青草，「放牧當然更好，但香港環境唔許可，只好辛苦啲。」曬至滿面紅卜卜的洋洋喘着氣說。</p><p>「佢哋眼神似求我救佢哋」</p><p>日曬雨淋，又要做鏟糞餵牛的勞動性工作，本地工人捱不了，只好聘用南亞裔人士，更遑論大部份只有三分鐘熱度的義工。90磅的她16年來，除了眼疾入院幾日，年中無休，「年紀大，有人接手梗係好，但係有冇人好似我咁笨？」，她苦笑謂堅持下去，只因早視院內的牛是一家人。<br>年幼時家住太子道，原名歐陽善瑜，乳名洋洋，寓意喜氣洋洋。只是，這個父母眼中的掌上明珠，自小特立獨行。90年代當她還是高貴OL，閒時已走入當時的越南難民營做義工，「佢哋離鄉別井，孤立無援，點可以唔做啲嘢？」三歲定八十，後來遇正97危機，家人移民，她決定留下，見證過渡。</p><p>「可能係天意，喺小巴聽新聞，政府籌備新機場開幕，喺東涌捉咗幾十隻流浪牛，有幾隻受咗傷……我心頭一震，知道佢哋被送去上水漁護署狗房，去探時門一開，濃烈牛糞味中人欲嘔，幾十隻牛喺度哀號，隻隻皮包骨、流住眼淚……」那一串眼淚，改變她的人生。<br>「以前用牛耕田，冇用就將佢哋遺棄……佢哋嘅眼神，好似懇求我救佢哋一命，我試過領養流浪狗，但流浪牛可以領養嗎？四處搵動物團體、寫信畀政府部門，都冇回音。」處處碰壁反而激起她的牛脾氣，「我把心一橫，冇人做不如我做，喺新界租塊地畀佢哋頤養天年！」 大小姐辭了職，成了牧牛人！<br>傾盡家財，但在黑椒牛扒是人間美食的城市，這個牛癡的「愛牛之路」，越走越孤獨，有人甚至形容，她是麻煩友，「我認我唔隨和，好多人叫我同啲假日農莊合作，我覺得佢哋唔係真心愛牛，合作有乜意思？」別人認定她吹毛求疵，她手一揚，各走各路。<br>朋友、家人都說她太癡，一直獨身的她卻早習慣，「人嘅生命好短暫，有啲人住豪宅先開心，我住牛棚，夜晚聽到青蛙叫、繁星滿天就滿足，呢啲係每個人嘅選擇，我只希望其他人愛護啲流浪牛，佢哋都有生命，今日死咗八條牛，大家關心，但其實呢樣嘢，每日都發生緊。」說着說着，洋洋又紅了一雙眼。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>