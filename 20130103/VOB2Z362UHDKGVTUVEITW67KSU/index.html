<html><header><meta charset="utf-8"><title>行家質問：係咪求其拉人交差？</title></header><body><h1>行家質問：係咪求其拉人交差？</h1><p>【特稿】<br>的士司機因收取30元青嶼幹線附加費而被指濫收車資，運輸署則明確指出司機收取附加費並無違法。運輸署表示根據現行法例，不論由市區入大嶼山，或是由大嶼山出市區，如涉及使用青嶼幹線，乘客均須向司機繳付30元附加費。<br>市區的士司機聯委會會長郭志標，對於今次事件感到十分錯愕：「咁都得！法例寫明要畀喎！」郭直言警方今次拉人行動可謂聞所未聞，更替被屈行家大感不值，批評放蛇警員：「黐線！儍咗！係咪做唔到上頭柯打，求其執件返去交差？」郭稱若遇到相同情況，他會即時打999報警，要求其他警員到場，拍下咪錶所顯示的收費備案，以免被人冤枉。<br>汽車交通運輸業總工會的士司機分會主席杜燊棠亦稱，運輸署已對附加費有明文規定，認為該名行家收取的車費合法、合理，又指放蛇警員屬誣告行家，相信難以成功起訴。<br>《蘋果》記者</p></body></html>