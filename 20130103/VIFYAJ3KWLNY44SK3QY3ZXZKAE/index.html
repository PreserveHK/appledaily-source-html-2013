<html><header><meta charset="utf-8"><title>紅棍「細餅」多次吹雞遊行</title></header><body><h1>紅棍「細餅」多次吹雞遊行</h1><p>【專責班馬】<br>今次「梁粉」挺梁大遊行，其中一支「受薪」的遊行隊伍，當中逾百人清一色是新義安人馬，全屬盤踞尖沙嘴的新義安四二六紅棍「細餅」旗下門生。「呢班𡃁仔已經唔係第一次，之前參加過幾次」。新義安成員阿邦向記者稱，有人多次向幫會中人招手，「吹雞」去遊行，但因為他自己無膽玩政治，所以只能看着同門去賺這些「政治錢」。</p><p>「搞過反拉布、圍法輪功」</p><p>「之前幾次，佢哋每個人頭由200至400蚊不等，搞過反拉布、圍法輪功，連抗議貪曾都去」。阿邦指，「雖然報酬不多，但因為係大佬吹雞，所以都會畀面參加」。<br>至於這支新義安人馬的頭目「細餅」，據稱本身並不稀罕這些政治酬金，目的反而是「畀啲錢𡃁仔賺」。細餅的父親綽號「飛機」，在茶果嶺撈偏起家。細餅十多歲已是童黨，「佢性格好勇鬥狠，試過撩反黑探員隻揪」。他近年在觀塘、藍田一帶大肆招募童黨。門生都稱他「餅哥」。早前，他搭上新義安新晉話事人高達，遂將觀塘地盤交予手下打理，自己往尖沙嘴謀財路，開酒吧、藥房。<br>《蘋果》記者</p></body></html>