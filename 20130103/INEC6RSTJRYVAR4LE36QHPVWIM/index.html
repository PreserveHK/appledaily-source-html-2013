<html><header><meta charset="utf-8"><title>芷珊舊愛呵新歡</title></header><body><h1>芷珊舊愛呵新歡</h1><p>【九龍灣】黎芷珊上個月憑《最佳男主角》攞咗無綫《萬千星輝頒獎典禮2012》最佳節目主持，喺台上多謝分咗手嘅男友張達倫，事後芷珊話大家仲係朋友，但冇復合可能，原來因為張達倫已經有咗新女友。上月30日晚7點幾，有讀者喺九龍灣見到張達倫同新女友拍拖行時裝店，俾芷珊讚成熟穩重嘅張達倫，對女友果然幾細心，事事呵護備至。<br>撰文：林妃</p></body></html>