<html><header><meta charset="utf-8"><title>爽人物：賠上半生事業<br>40年愛國夢碎</title></header><body><h1>爽人物：賠上半生事業<br>40年愛國夢碎</h1><p>元旦大遊行，一支支港英旗在遊行隊伍中飄揚，港獨爭議再次成為風眼。<br>對於港產實業家溫錦銓來說，尤其受觸動。<br>溫錦銓的半生大起大落，曾創億元營業額神話，開創3D電視先河，也曾經歷破產。<br>「只有不滿現狀，先最愛懷念」。<br>20年前，熱愛中國的他，憧憬鄧小平南巡講話，北上發展，經歷大國崛起，暴發戶橫行。也見識過商業糾紛，被恐嚇放棄訴訟的無法無天。<br>千帆過盡，回首半百人生：「當年留學美國，放棄入籍，係我一生最錯。」<br>溫錦銓的故事，是一個香港仔愛國夢醒的故事。記者：呂麗嬋</p><p>「今日嘅中國，已經唔再係我20年前認識嘅中國。」戴着帽的溫錦銓感慨地說。溫錦銓不是無名小卒，他創立的創鴻電子科技及紅日立體科技，是行內先行者，以出產高檔次電子磅及3D產品見稱。月前，他以「金帛」筆名，寫了一篇「我的中國心」文章，投稿報社。「我只係平凡香港人，生意失敗，絕不怨天尤人，只因看到大國崛起下種種不公義，有感而發」。</p><p>棄入籍美國回流香港</p><p>「好多人話大陸人嚟香港搶奶粉、搶床位，我嘅反感，並非來自霸佔資源，我哋上一代，不也是移民來港嘅內地人？」對中國由愛到恨，到今天近乎死心。複雜的感情，要由小時候的回鄉印象說起，「我哋嗰代，父母大都走難來港，每年暑假，我哋都會帶住一袋二袋舊衫返去」。魚塘玩水，孩童不管背景貧富玩在一起，小時候對大陸的記憶，雖苦卻甜。<br>「內地住嘅都係窮親戚，生活好艱苦，但都好有人情味」。對內地的認知由感性開始，但真正的認識則萌芽自初中，「70年代，邵氏的武打片好流行，年輕時鍾意睇電影，劉三姐、白毛女，乜嘢都睇。」由自學簡體字到追看內地電影學京腔普通話，迷上內地的名山大川，當年的溫錦銓，是相信共產主義可救國的理想青年。<br>中學畢業後，他在麗的電視做了一年多助理編導，1985年，電腦開始普及，他到美國讀書，便是主修電子工程，「我七兄弟姐妹，姐夫在美國開餐館，我嘅家人都喺東、西岸定居。遇正97回歸，人人話走，我反而好想見證歷史，決定放棄入籍，回流香港發展。」<br>「90年代回港，喺間電子公司做管理層，內地負責生產，不時去東莞公幹，嗰時內地經濟剛起飛，對電子科技唔熟悉，香港係好多人眼中嘅國際城市，香港經驗，都係寶」。相處融洽，生意又易做，就是經歷八九民運一役，也只令他迷惘了一會。1992年，鄧小平的南巡講話儼如強心針，促使他自立門戶，希望在改革開放下分一杯羹。<br>「兩地法制唔同，新公司繼續採中港合作模式，內地負責生產，我哋負責研發，攞到好多歐美大客，業績輝煌」。短暫的美好時光，令溫計劃為創鴻上市。只是，可共患難不能共富貴，也許真是潛藏在中國人基因內的特性，隨着內地掌握應有的技術，北上香港人漸漸失去利用價值。</p><p>被夥伴偷技術搶定單</p><p>「我哋帶歐美客人返內地廠參觀，佢哋攞咗聯絡，偷埋你嘅技術，然後自立門戶，小撮人富起來的結果，竟然係原本嘅夥伴，為?錢賠上誠信」。用非常方法搶定單，令他失去億元計的營業額；用恐嚇手段，令他放棄訴訟，「我只能夠講如果我唔係香港人，應該一早被人打死」。溫直言殘酷的現實，令他發了40年的中國夢終於醒了。「?內地做生意，令我睇清所謂大國崛起，社會要付出?代價。誰是誰非，你可視作商業糾紛，蝕底?，只能怪自己學藝未精，我只能話我?香港出生、成長，一直信任法治，但當有朝一日，你連法庭、法律都唔再相信，咁如何是好？」掏空了的中國心，還剩甚麼？「只剩一副醜陋中國人嘅軀體。」他無奈的說。</p><p>獨具生意頭腦　港3D科研先驅</p><p>3D視像潮流銳不可擋，做過助理編導、年輕時愛拍八米厘實驗電影的溫錦銓，是獨具生意頭腦的實業家，早於2007年，3D電影未如今日普及，他已看準必會大行其道，成立紅日立體科技公司，推出一系列3D產品，包括立體攝錄機、3D電子相架等，又代理飛利浦（Philips）的3D電視屏幕，是行業的先行者。</p><p>「唔希望香港變到大陸咁」</p><p>15年前，溫錦銓在美國迪士尼樂園看過3D立體短片後，驚嘆不已，加上熱愛攝影、電影及視像娛樂，早盤算發展3D視像技術，「事實證明，當年的眼光沒有錯，只係行得太前」。原本生產高科技電子磅的他，因為與內地合作夥伴鬧商業糾紛，失去重要客戶，轉而大力發展全新的3D科研業務：「3D攝錄機仲係我哋公司第一個研發，產品去過德國展銷。」<br>往事如煙，溫錦銓苦笑謂不知能否東山再起，「以前一味做嘢，一味衝，𠵱家得閒，一日睇好多份報紙，但次次睇親都好激氣，我唔希望有朝一日香港變到大陸咁，如果係咁，香港仲有乜?優勢可言？」他說。</p></body></html>