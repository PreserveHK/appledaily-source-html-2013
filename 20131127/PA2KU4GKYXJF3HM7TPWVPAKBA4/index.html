<html><header><meta charset="utf-8"><title>阿旦教伊健做戲</title></header><body><h1>阿旦教伊健做戲</h1><p>【灣仔】鄭伊健同周秀娜前晚大概9點鐘喺灣仔星街嘅大牌檔拍外景，擔任導演嘅鄭丹瑞（阿旦）就喺現場指點，雖然現場工作人員透露佢哋拍緊微電影，但就現場嘅製作隊伍人數嚟睇，應該似拍電影。而伊健同娜姐就坐喺大牌檔拍攝食嘢戲份，佢哋喺戲裏戲外都好好傾。雖然只係拍一個shot，但阿旦都好鬼認真，仲親自行埋去二人面前講解咗一輪，唔知係唔係因為阿旦太耐冇做導演，所以比較緊張呢？<br>採訪、攝影：陳辰、朱志聰</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>