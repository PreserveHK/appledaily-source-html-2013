<html><header><meta charset="utf-8"><title>體壇拾趣：拜恩減薪續約湖人</title></header><body><h1>體壇拾趣：拜恩減薪續約湖人</h1><p>湖人後衞拜恩（中）因為跟腱傷今季都未嘗上陣，不過紫金兵團對呢位35歲老將不離不棄，周一同佢續咗張2年新約，總值4,850萬美元（約3.8億港元）；今季年薪3,000萬美元嘅拜恩，下季就要降至2,350萬美元，不過仲保持全NBA最高年薪紀錄。如果完成合約，拜恩效力湖人就會達20年，湖人總經理古卓克仲話係前無古人嘅創舉。雖然下年有眾多球員可恢復自由身，好似勒邦占士同安東尼，好彩湖人現時下季有約球員，只係得番拜恩同尼殊，都仲有大把子彈明夏簽巨星。</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>