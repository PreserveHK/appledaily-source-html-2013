<html><header><meta charset="utf-8"><title>懶理客戶多次求撤服務　<br>香港寬頻　被斥亂收2.7萬儲郵費</title></header><body><h1>懶理客戶多次求撤服務　<br>香港寬頻　被斥亂收2.7萬儲郵費</h1><p>【提高警覺】<br><br>申請家居上網服務會附送電子信箱，但要留意是否有儲存量上限，超額會被額外徵費。有移民澳洲港人，被香港寬頻共徵收2.7萬元垃圾郵件逼爆郵箱的儲存費。事主多次要求該公司取消服務均沒處理，對經歷香港寬頻兩代老闆仍未能「分手」，極感困擾，直斥該公司行政混亂兼亂收錢。 <br>記者：林賽香</p><p>於2005年移民到澳洲的黎小姐，離港前已聯絡香港寬頻取消56K上網服務，「用開自動轉賬交費，以為cut晒服務唔會有數扣，喺澳洲好少查香港戶口，留喺香港嘅家人年紀大，冇搵佢哋幫手打簿查數」。她07年返港時查看月結單，發現香港寬頻於06年中起在戶口扣錢，起初每月扣40元，至07年竟每月扣340元。「打電話去問，竟然話一直冇cut過服務，56K有上網先收錢，佢都話我冇用過，但係郵箱就爆咗，超額儲存量就要收」。<br>黎小姐表示，香港寬頻指她的郵件儲存量超過免費送贈的2MB，爆郵箱後，每1MB收取20元，查看郵箱發現全是垃圾電郵，「我根本冇用過個郵箱，要我畀錢好唔合理」。她再提交取消服務表格，「嗰陣累積扣嘅錢唔多，所以冇追究」。但去年11月返港，她查看月結單發現香港寬頻仍每月扣款，每次扣400至500元。她計算過，7年間共扣取27,564元，「今次我仲同消委會投訴，但係香港寬頻仍死口話從來冇收過我取消服務通知，近日先停止咗扣，但就只肯退番半數即13,782元畀我，我冇用過，畀一半錢都唔合理」，款項爭議仍未解決。</p><p>堅稱沒收過取消服務表格
</p><p>另一香港寬頻客戶余小姐也因垃圾電郵逼爆郵箱被徵費，遂要求取消郵箱，卻須付50元手續費，「要我續多兩年約，先唔使畀手續費取消，咁即係焗我啫」。<br>香港寬頻回應時堅稱，從沒收過黎小姐取消服務表格，曾多次致電她處理額外電郵儲存量，惟未能聯絡。至於余小姐的投訴，合約上已列明免費儲存量及額外儲存費。<br>律師梁永鏗表示，上述個案事主如認為扣款不合理，可入稟小額錢債審裁處討回款項，但必須提供證據，以證明當年有取消服務，事主有權要求香港寬頻交出電話錄音。<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>