<html><header><meta charset="utf-8"><title>沙膽虹手記：<br>分分鐘被稅務局盯上 - 沙膽虹</title></header><body><h1>沙膽虹手記：<br>分分鐘被稅務局盯上 - 沙膽虹</h1><p>長實拆售酒店雍澄軒，雖然潛在風險多籮籮，更有買家報警，又有向公民黨求助，但最後仍然有九成半買家簽正式買賣協議，沙膽虹真係寫個服字！早前跟一位會計界人士傾起呢單嘢，他還提醒買家，買入分拆酒店單位分分鐘被稅務局盯上，皆因經營酒店是一門生意，將酒店拆契為每間房出售，買家亦可被視為做生意，稅務局可以要求每位買家申報利得稅，無論買家是以自己名義或有限公司名義購買，都要攞商業登記和報利得稅。酒店房的租金收入就是收益，管理費及供樓等開銷就是成本，賺了錢的就要交稅。會計界人士話，個人買家除了多了一項利得稅成本外，最重要是被稅務局盯上。一旦被稅務局盯上，以後肯定有排煩。如果買家知道買咗分拆酒店房會馬上有稅務局搵上門，相信就不會有咁多人敢去碰。<br>twitter賬號：khcheung1<br><br>沙膽虹</p></body></html>