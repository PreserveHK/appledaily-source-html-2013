<html><header><meta charset="utf-8"><title>王喜凸肚買煲</title></header><body><h1>王喜凸肚買煲</h1><p>【旺角】王喜離開咗無綫後，生活清閒咗好多，噚日佢喺微博透露朝早搭東涌纜車進行「頑石行動」，仲自認係頑石。前一晚，王喜睇嚟都唔使開工，夜晚8點見王喜着住條牛仔褲同T恤，但身形明顯有啲走樣，肚凸凸入咗旺角一間家品連鎖店買水煲，佢拎起幾款水煲仔細研究，又度吓水深容量，揀咗五分後就畀錢。離開前發現記者影相，佢好有禮貌咁叫大家小心啲。<br>採訪、攝影：吳耀輝、楊浩賢、梁繼光</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>