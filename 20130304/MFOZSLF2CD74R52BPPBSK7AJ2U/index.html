<html><header><meta charset="utf-8"><title>爽爆：父吸毒　母走佬　BB終生無名</title></header><body><h1>爽爆：父吸毒　母走佬　BB終生無名</h1><p>【獨家訪問】BB由生到死只有短短的三個月，名字未取，連一張出世紙都沒有。父親是個道友，母親在夜總會做公關，BB一出生，媽媽就頭也不回地跑掉。凌亂不堪的家中，除滿佈雜物外，警方也找到不同種類的毒品。<br>BB的死因，警方懷疑有可能是吸入二手毒霧，也有可能是被雜物壓住窒息。誰知道呢，在這樣的家庭成長，或者死亡才是一種解脫。<br>《爽報》記者找到這個不負責任的爸爸，他仍不斷找理由為自己開脫。　記者：謝志輝　攝影：成笑</p><p>BB死亡事件發生在2月24日，地點在黃大仙上邨啟善樓一單位，警方到場調查期間，揭發屋內藏有毒品及吸食工具，分別以涉嫌疏忽照顧兒童及藏毒罪名拘捕男嬰的祖母及父親。二人目前仍保釋候查，記者走訪黃家，12歲大仔清楚記得當日事發情形。<br>「爸爸突然喺廳叫得好大聲，猛叫『細佬細佬唔好死、唔好死』，我踏出房，只見到爸爸抱住細佬跪喺地下不斷哭叫，細佬塊面灰灰白白，個口張開咗，已經冇晒知覺。我喺慌亂中幫爸爸打電話報警，救護員嚟到將細佬送院嗰一刻，爸爸仲不斷喊住問救護員細佬可唔可以救得番」。</p><p>遺憾無法送BB最後一程</p><p>大仔說，平時是由嫲嫲和爸爸二人分工照顧細佬，早上則是爸爸及細佬同睡一床，搞不清楚為何出事了。「我真係好掛住細佬，佢平時好鍾意笑，如果唔係自己噚晚玩得太夜，早啲起身望下，就可能救得番細佬」。BB的母親呢？大仔無語，據知黃父是夜總會大班，孩子母親也是在夜總會認識，感情基礎不穩，BB一出世，母親就跑掉了。黃父向記者說自己這幾個月來，都有到油尖旺一帶夜總會，逐家逐戶去找個「衰婆」，但都沒有結果。<br>大仔則是和前妻所生。「我同前妻已經離咗婚六、七年，因為吸毒問題而分開。戒毒兩年之後，又因為販毒喺赤柱監獄度過四年半，法庭當時將撫養權判畀前妻，但佢見爺爺嫲嫲好錫個孫，就放心交畀佢哋，𠵱家大仔12歲已經非常懂事，前妻亦另有家庭，久唔久會返嚟探望兩老同個仔」。<br>對於警方懷疑他吸毒累死BB，他猛說與自己無關。「BB啱啱出世，個女人就離開咗我，我可以做啲乜？人會受打擊，但我知BB一日一日長大，我咁樣係唔得。我真係冇high完嘢害死個仔」。他說話有點語無倫次，但記者大概聽得出，他承認有不良習慣，卻指BB不是被毒品害死。<br>記者於是質問他，家中被查出有毒品是甚麼一回事，他的解釋則更離奇了。「唔記得啦，警員喺屋企搜出幾多毒品，我都唔記得喇，應該係幾年前遺留落嚟嘅！」<br>他見記者滿臉疑惑，於是也急了，大聲說：「做父母有邊個想個仔死？個個人都想個仔健康陪住自己啦！最初警員喺醫院拘捕我時，話個仔有番心跳，自己都安樂番啲，但當醫院通知我家人見個仔最後一面嗰時，我想即刻去醫院睇BB，因為人喺死亡邊緣掙扎嘅時候，梗係想屋企人叫返佢返嚟！但警員唔俾我去，我想喺佢身邊叫佢返嚟都做唔到。」<br>他哽咽說，現在最大心願是給BB一個名字，辦好身後事及還自己一個清白，所以答應接受訪問。「作為一個父親，個仔離開咗我，好難過，我呢一刻唔會理其他人點樣話我衰，我真係問心無愧」。</p><p>為辦死亡證才領出世紙</p><p>言談之間，記者才知道，原來BB出事前一星期已持續有病，但他卻從未帶BB去看醫生，而理由竟是未領出世紙。「件事唔係我想㗎，初初想訩出世紙嗰時，我話『BB只得我，冇媽媽喎！』入境處職員話唔可以辦手續，因為你哋未結婚，所以一定要父母一齊嚟申請，但我搵唔到佢媽媽，入境處話幫我查，但到事發當日，都冇覆要點樣先訩到出世紙，冇出世紙根本就睇唔到醫生，你明唔明呀！」<br>記者告訴他，父母任何一方都可為BB領出世紙，他這個解釋難以令人置信。而且為人父親，黃父的生活態度不是迷幻，便是太無知，最後在記者協助下，他才到入境處為BB辦出生證明及死亡證。出世紙填甚麼名字，他倒早想好了：「最初幫BB改名叫文希，希望大個有文采，唔似爸爸咁冇學識，但爺爺話個名欠火欠土，最後定名為汶曦！」<br>BB在世三個月，得不到愛，但總算有個名字，他叫黃汶曦。</p><p>你想爆?幫你爆!</p><p>熱線電話：2990 7225<br>WhatsApp：9131 4511<br>mailto:Bom@sharpdaily.com.hk</p></body></html>