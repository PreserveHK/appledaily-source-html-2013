<html><header><meta charset="utf-8"><title>李嘉慧濕平快閃</title></header><body><h1>李嘉慧濕平快閃</h1><p>【中環】95年港姐亞軍李嘉慧05年同圈外男友任偉成喺美國秘密結婚，呢幾年先後生咗兩個女，佢都減少咗接job，大部份時間湊女照顧家庭。身為名模嘅佢梗係好着緊家中兩位小公主造型，佢前日就同老公拍拖去咗中環太子大廈嘅Ralph Lauren揀名牌童裝，店員通知李嘉慧有記者偷拍，佢老公即周身唔自在，仲馬上走人，結果乜嘢收穫都冇。<br>採訪、攝影：徐錦池</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>