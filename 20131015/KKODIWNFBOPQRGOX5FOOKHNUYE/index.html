<html><header><meta charset="utf-8"><title>隔牆有耳：家洛四千金守護海下 - 李八方</title></header><body><h1>隔牆有耳：<br>家洛四千金守護海下 - 李八方</h1><p>公民黨主席陳家洛出名顧家，噚日朝早上完電台做訪問，轉個頭即刻陪佢四位靚千金去到西貢海下，齊齊出力「步走救海下」向發展村屋說不。<br>佢話四位千金之前已經去過海下幾次，對海下灣自然資源同生態都好有認識，仲話自己都係跟住幾個女學嘢。<br>家洛大女健寧（Monika）嘅同學仔，咁啱仲要有份發起今次救海下活動，大女叫到，「跟得」老竇梗係要現身撐場啦。<br>陳家洛仲話，一家人其實都好鍾意大自然，所以揀喺大埔住，貪夠接近大自然，自己亦間唔時同屋企人行吓山。<br>不過眼見政府盲搶地，郊野公園都唔放過，自己都要加多幾錢肉緊，喺立法會監察郊野公園發展。<br>家洛話，佢將會喺議會跟進同反對破壞郊野公園嘅發展項目。如果係真的話，相信家洛四千金會好開心。<br>但係家陣上至劏房波、下至鄉紳土豪都對郊野公園虎視眈眈，睇怕陳家洛都將會好唔得閒。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>