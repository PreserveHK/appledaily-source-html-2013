<html><header><meta charset="utf-8"><title>隔牆有耳：超人賣舖　西農落百佳巡視 - 李八方</title></header><body><h1>隔牆有耳：<br>超人賣舖　西農落百佳巡視 - 李八方</h1><p>超人賣百佳到𠵱家都仲未知花落誰家。但好多香港人似乎唔太想百佳落入華潤集團手上，令港人更加無選擇，被迫捱國貨。八方近排聽到一個唔知算唔算好嘅消息，據聞一個幾有誠意嘅潛在買家，係澳洲相當具規模嘅連鎖零售商西農集團（Wesfarmers Limited）。<br>接近百佳人士嘅消息話，上星期有班澳洲佬去咗百佳位於香港仔嘅分店睇舖，百佳相當重視，一早下令分店入多啲貨，執靚間舖，希望令潛在買家留下好印象。<br>不過據聞潛在買家有一點仍相當擔心，就係百佳好多分店都係租舖，一旦租約期滿隨時被迫遷，解決唔到呢個問題，呢頭親事都好難有眉目。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>