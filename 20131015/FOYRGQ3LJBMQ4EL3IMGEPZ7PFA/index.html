<html><header><meta charset="utf-8"><title>Fat Duck班底話題餐飲</title></header><body><h1>Fat Duck班底話題餐飲</h1><p>近年新加坡餐飲業競爭越來越白熱化，如何在短時間內突圍而出？Bacchanalia做了一個漂亮（而揼本）的示範。今年4月才正式開業的Bacchanalia（餐廳名稱來自古羅馬酒神節），早在2012年就憑一系列Pop Up Brunch Parties成為城中熱話，去年底更曾在香港客串過幾場。Bacchanalia式的Brunch Party，有酒飲、有音樂，將日間用餐氣氛搞到好似Clubbing咁熱鬧，到今年終於有地方落腳，老闆之一Alex講到明要引入嶄新餐飲文化，「我的想法，是要令客人覺得Indulged，我哋啲梳化超舒服，入到嚟，你想坐一日都得，我哋絕對唔會趕。每個人都可以盡情飲飽食醉。」選址，是新加坡集郵博物館旁邊的古蹟Masonic Hall，更是諗過度過，「𠵱家好多餐廳開喺商場，我唔想咁樣，我想客人視我哋為一個Destination，專程嚟食，食開慢慢坐，先可以完全享用呢個環境。」<br>心頭高，食物質素當然要配合到，Bacchanalia重金禮聘倫敦享負盛名的米芝蓮餐廳Fat Duck班底，為餐廳打造獨一無二又富實驗性的餐單。坐低食，從小吃三文治到主菜到甜品Tiramisu，樣樣都係諗唔到咁嘅味道同口感，道道有驚喜。「I hate the word fusion. 只可以話，我哋菜式份量偏細，係特登嘅，就係想客人樣樣試啲，多啲分享。」</p><p>Bacchanalia</p><p>地址：23A Coleman Street, Singapore<br>電話：（65）6509 1453<br>網址： http://www.bacchanalia.asia </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>