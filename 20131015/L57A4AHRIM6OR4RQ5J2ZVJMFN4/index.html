<html><header><meta charset="utf-8"><title>港人搞機場貴賓室　一年吸金十億</title></header><body><h1>港人搞機場貴賓室　一年吸金十億</h1><p>【專訪】<br><br>電影《機場客運站》內，湯漢斯因簽證問題被迫在機場露宿半年；現實中，煩悶的候機時間，被馬來西亞籍港人宋海西視為商機。他15年前在機場開辦首間「平民版」貴賓室，其後急速擴張至全球28個國家，一年吸金約十億港元。雖然生意越做越大，有人建議公司上市賣盤，宋海西卻「越做越起勁，唔捨得賣」。 <br><br>記者：鄭柏齡</p><p>航空公司貴賓室向來是頭等、商務艙旅客專利，曾經在雷曼兄弟任銀行家的宋海西，自然成為常客。他認為，普通旅客在候機時，對休息環境、梳洗設施、工作間等有同樣需求，故15年前成立環亞機場服務管理公司，為全球收費貴賓室第一人。</p><p>休息2小時收400元</p><p>「飛機上15%乘客坐頭等商務，其餘85%就唔使照顧？」宋海西指，環亞貴賓室透過「用者自付」方式收費，對經濟、商務或頭等客無任歡迎。以赤鱲角機場四個貴賓室為例，每日流量達5,000人，平均消費約500元；以全球108個據點計，每年生意額更高達十億港元。<br> 雖是「平民版」，收費卻不平，沐浴收費180元，休息2小時收費400元，3小時私人休息間承惠600元。「酒店上網都收40蚊美元，我哋可以沖涼，又有小食，可以上網，好多設施用」。宋海西認為市場有需求，定價合理。<br> 環亞投資近2,000萬元，翻新了機場東大堂的旗艦貴賓室，月底完成翻新。宋海西指，其面積達15,000呎，開幕後將成為全球最大的收費貴賓室。連同其餘三個現有貴賓室，規格與「半個對手」國泰（293）相似。<br>廉航步步進迫下，傳統航空公司花錢改善服務，包括翻新貴賓室，「對國泰嚟講，搞lounge（貴賓室）係成本，乘客入去唔使畀錢；我哋做收費嘅，服務要更好，吸引埋佢哋啲客」。宋海西不擔心航空公司新策略，對生意構成威脅，事實上，泰航、法航、聯合航空等，已委託環亞管理旗下貴賓室。<br>現時，環亞在香港、中國、加拿大等28國家設有據點，明年落戶澳洲及英國。宋海西解釋，近年東南亞不少機場逐漸翻新，對收費貴賓室有一定需求，「唔好以為廉航乘客貪平，好多商人貪方便坐廉航，起飛前搵貴賓室做嘢、上網」。<br> 對於內地市場，宋海西有難言之隱，「大陸機場成日判返畀自己人做，肥水不流別人田；硬件係好呀，但服務質素差、mindset（思維）唔得。」他舉例在白雲機場，內陸航線客運大樓由當地自行營運，「要見人」的國際航運大樓則判給環亞，「（內地）機會咁多都做唔好，非常可惜」。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>