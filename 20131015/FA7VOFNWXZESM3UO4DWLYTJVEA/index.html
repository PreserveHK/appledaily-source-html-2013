<html><header><meta charset="utf-8"><title>死火的士　落斜俯衝一公里　猛撞旅巴　司機命危　兩乘客嚇破膽</title></header><body><h1>死火的士　落斜俯衝一公里　<br>猛撞旅巴　司機命危　兩乘客嚇破膽</h1><p>【本報訊】九龍塘發生驚險交通意外，一輛載着兩名乘客之的士，前晚駛至映月臺對開窩打老道天橋時，司機突然發現全車失去動力，雖然他慌忙拉手掣，但仍無法阻止的士沿斜路俯衝，的士首先撞向一輛小巴，繼而狂衝一公里撼向一輛旅遊巴始告停下，玻璃碎片更擊爆鄰線另一架的士擋風玻璃。肇事的士司機當場重傷被困，經救出送院搶救後性命危殆，車上兩名乘客則受輕傷。<br>記者：溫瑞麟　詹家志</p><p>命危的士司機姓倫（60歲），頭部受傷，留醫深切治療部。事發於前晚10時半，倫由大埔接載兩名分別姓袁（23歲）和姓余（24歲）乘客往太子。的士駛出獅子山隧道後沿窩打老道天橋向旺角方向行駛。當駛至映月臺對開左彎落斜時，倫踩腳掣準備慢駛期間發現的士死火，慌忙向乘客大叫：「冇咗動力呀！捉實呀！」並立即拉手掣減速和打壞車燈示意。車上兩名乘客大驚，立即用腳撐着前面椅背。</p><p>玻璃碎擊中鄰線的士</p><p>的士不受控制，先越線撞向左線一輛由大埔開往旺角的紅頂小巴，由於現場急斜，的士餘勢未止，一直沿窩打老道天橋俯衝一公里，衝至禧福道交界燈位時，撼向正在慢線停車等候的一輛旅遊巴車尾，的士車頭撞至毀爛不堪，擋風玻璃爆裂，大量碎片及雜物飛出，再擊中鄰線另一輛的士。<br>意外後，肇事的士司機被夾於猶如廢鐵的車廂內，動彈不得，兩名的士乘客袁及余則受輕傷，可以自行離開車廂。消防員接報趕至將倫救出，當時他已陷昏迷，事後被送院搶救。</p><p>「幾驚會着火燒死人」</p><p>其中姓余乘客胸口和右肩撞傷，一併被送院治理；袁則感腹痛，但毋須送院，其餘各車均無人受傷，乘客自行離開。歷經生死一公里的袁驚魂甫定後稱：「佢（的士司機）係咁話冇動力，已經拉咗手掣，我見到個軚盤梗晒，之後一直鏟埋去旅遊巴嗰度！」<br>事後各車司機在場協助警員調查，其中被殃及的士姓張（62歲）司機憶述事件仍猶有餘悸，並指突聞一下巨響後便眼前一黑，玻璃碎飛散，他稱：「啲客初時仲以為有人掟嘢落嚟，佢（的士司機）架車撞成咁，我幾驚會着火燒死人呀！」小巴姓葉（66歲）司機則指，其車被撞後見倫車亮起壞車燈，當時以為他落斜後會停在下面道路一同商討賠償事宜，「點知一落到去就見到佢撞成咁」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>