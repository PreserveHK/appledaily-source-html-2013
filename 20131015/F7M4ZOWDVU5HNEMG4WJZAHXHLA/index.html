<html><header><meta charset="utf-8"><title>隔牆有耳：fb被禁言　港人優先救page - 李八方</title></header><body><h1>隔牆有耳：<br>fb被禁言　港人優先救page - 李八方</h1><p>香港人優先成員繼前日去完解放軍總部抗議軍方霸用碼頭，噚日又有遊行，不過今次係去美國領事館，抗議佢哋facebook俾人禁言。話說佢哋早前去中聯辦門口搖旗，當中有日本軍旗、龍獅旗同青天白日滿地紅旗等，分明落阿爺面，仲將幅搖旗相放上個page，結果facebook接獲好多投訴，就封咗個page。<br>佢哋噚日遊行去美領館，將幅相交畀代表，話淨心BB試過同類方法，可以令個page起死回生。佢哋仲帶埋一份宣言，話當年國父孫中山寫文章自稱「支那人」，用嚟證明佢哋前日喺解放軍總部叫「支那人滾」，當中嘅支那人稱呼不含歧視喎。<br>不過咁，淨心BB佢哋為咗個fb被封搞到去報警，都畀網民話浪費警力喎，港人優先咁做，會唔會又真係有啲儍呢？</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>