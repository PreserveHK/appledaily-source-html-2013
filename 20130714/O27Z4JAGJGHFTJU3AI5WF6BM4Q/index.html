<html><header><meta charset="utf-8"><title>體壇拾趣：綠軍登廣告多謝兩老</title></header><body><h1>體壇拾趣：<br>綠軍登廣告多謝兩老</h1><p>加尼特同皮雅斯新一季去網隊，塞爾特人都算有情有義，喺上周五登全版廣告（圖），多謝二人為球隊咁多年嚟嘅貢獻。上季轉會去熱火嘅阿倫就冇咁嘅待遇，令球迷喺綠軍facebook問點解；其實阿倫當日一心求去，點同今夏甘為球隊重建而自願走人嘅兩老相比？至於網隊教頭傑特上周五就話，有埋加尼特同皮雅斯，絕對有力挑戰熱火嘅王者地位！</p></body></html>