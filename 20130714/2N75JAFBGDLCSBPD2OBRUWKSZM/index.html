<html><header><meta charset="utf-8"><title>關仁隱事：「儂儂」醒目識做人 - 關仁</title></header><body><h1>關仁隱事：「儂儂」醒目識做人 - 關仁</h1><p>選美出身嘅「儂儂」因為身材驕人，雖然入唔到三甲都俾電視台簽咗做藝員，儂儂又肯性感示人，演技平平都火速成為宅男女神。儂儂總係笑面迎人爭取觀眾緣，關仁有朋友有次揸車去又一城停車場搵車位，見儂儂企喺架車隔籬俾粉絲圍住攞簽名，儂儂見到關仁朋友望住佢，即刻好熱情用手勢問係咪想影相？關仁朋友唔好意思咁耍手擰頭，好在儂儂超醒目，拿拿臨簽完名就開車走人，呢啲咪識做抵佢紅囉！<br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>