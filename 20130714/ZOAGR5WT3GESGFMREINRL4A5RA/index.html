<html><header><meta charset="utf-8"><title>【埋身擊】愛心食肆免費派食物　待用飯券響應者眾　各區都有明哥</title></header><body><h1>【埋身擊】愛心食肆免費派食物　<br>待用飯券響應者眾　各區都有明哥</h1><p>大約兩年多前開始，雜誌報道了深水埗北河街的「明哥飯店」，13元一個飯盒，讓阿伯婆仔也有能力幫襯，感動了無數人。後來有志願組織與明哥合作，引入源於意大利的「待用咖啡」概念，推出待用飯券，派給窮人，響應者眾。<br>兩年下來，待用券已在香港遍地開花。由基層地區的燒臘飯店，推廣至中產地區的明星食堂；由免費飯盒免費咖啡，擴展到免費麵包。本報走訪了幾間愛心食肆，有成功，也有失敗。<br>記者：蔡元貴　吳嘉羚</p><p>深水埗　阿伯任食唔收錢</p><p>在深水埗北河燒臘飯店，76歲的退休水手申伯，從口袋裏掏出10元，「畀碗白飯我就得」。飯堂女工說白飯不能堂食，瘦骨嶙峋的申伯沒多餘錢，老闆陳灼明（明哥）見狀，「畀個三餸佢，唔收錢，白飯你自己拎，食到飽為止」。申伯接過熱騰騰的飯菜，第一件事竟是主動打掃飯堂。女工說飯菜快涼了，着申伯快點吃，他卻說：「唔怕，人哋畀飯我食，我幫番佢做嘢。」用膳完畢，又再打掃半小時。<br>明哥說：「呢種就係互助精神。」原來申伯是熟客，像他這種三餐不繼的人，在深水埗有很多。明哥推出價值22元的三餸飯券，其中社區組織會捐出15元；明哥捐2元，有需要人士只需付5元購買；明哥會鼓勵獲助的人做義工，回饋社區，例如幫獨居長者打掃家居，或者到老人院派水果。他盼望互助模式能推廣到全港，「受過幫助嘅學生哥拎利是錢來買一張飯券，有時仲好過有錢佬捐一億，最重要係心意，社區有好多人需要人關心，佢哋有人幫完又可以幫番人，社會就和諧啦！」</p><p>善舉獲同區店舖支持</p><p>每天早上10時許，愛心飯堂已坐無虛席，明哥傳餐、清潔「一腳踢」，又扶拿着枴杖的老人家入座，不時就說「請你食啦」。明哥的最大心願，是區區都有社區飯堂。「我哋好一枝獨秀，好多人諗起派飯捐嘢，就諗起我哋」。記者訪問當日，明哥便收到35箱紅酒，「棉胎、棉被、糖水乜嘢都收過」。<br>受到明哥感染，深水埗區內的麵包店和糖水店老闆，都響應過明哥的派發行動，「派飯去老人院之餘，都會派糖水、生果、麵包，大家一齊做」。早前桂林街有派米活動，「《蘋果》都話，原來深水埗唔止一個明哥」。明哥還經常受到不同辦學團體及教會聯絡派飯，「試過派足一星期」。<br>有做社區服務的商店不賺錢，明哥有一套經營妙法，經營到「22蚊3個餸，仲有蟹食」，還能賺取微利。「蟹要幾十蚊一斤好貴，我就同蟹販講，將甩手甩腳嘅賣畀我，10蚊一斤，就有新鮮蟹」。</p><p>自學水電維修慳成本</p><p>愛心飯堂以廉價飯聞名，每日中午及傍晚時間，就有數十款餸菜供應。明哥更自學水電維修，既是老闆，又做通渠佬。他接受訪問時，一邊維修發熱爐，一邊說：「呢度慳500蚊，嗰度慳300蚊，盡量控制成本。」<br>今年4月碼頭罷工，DBC聽眾陳小姐向明哥買飯盒，支持碼頭工人。明哥以8折賣出，「有時訂50盒我都照送，1,000蚊仲要包百幾蚊車費，剛夠打和；訂得多，我哋就有得執幾百蚊，拉上補下」。他認為良心商店的路向，是小店在地產霸權盛行下的一種生存方式。「我見過有舖頭賣3、40蚊一個飯，晚晚賣唔晒要倒，都唔畀窮人食，自己又蝕錢，何必？」<br>明哥的善心獲全城掌聲，但卻試過被受助的露宿者大罵「點解你派飯唔係派錢呀？」明哥笑稱，這是他最難忘的派飯經歷。「唔會擺上心，最緊要幫人」。每月僅支萬多元人工，又經常派免費飯，受訪當日，明哥穿着破爛的衣服，「洗乾淨就得」。身旁的女工答：「老闆好好人，好少使錢，最多係派飯。」<br>明哥成為深水埗區內名人，亦是年輕人拍照放上社交網站的紅人。明哥沒因而驕傲，反而希望社區不需要有太多明哥。「我做？係幫低下階層，做得幾多得幾多，政府都幫唔晒佢哋」。他認為保民生的責任在政府，不在市民。「我做緊政府做唔到嘅嘢，希望政府多啲推動基層福利，等社區唔使咁多明哥，唔好淨係掛住有錢佬」。孟子游說梁惠王時說過：「黎民不飢不寒，然而不王者，未之有也。」現今香港，仍等待許多個明哥。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>