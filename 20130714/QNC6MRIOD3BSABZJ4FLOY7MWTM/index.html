<html><header><meta charset="utf-8"><title>用家半年被電兩次</title></header><body><h1>用家半年被電兩次</h1><p>【本報訊】使用充電中的iPhone真的會觸電？iPhone 4用家梁先生，在半年內試過兩次被充電中的手機電到，「嗰種痹痛係觸電感覺，痛到我掟低個電話！」梁先生使用iPhone 4逾兩年，一直用原廠手機和原廠充電器，亦不慣使用手機殼，平日間中在充電時接電話或接發短訊。</p><p>事後手指麻痹10分鐘
</p><p>他第一次觸電，是拿起充電中的iPhone 4時發生，「一掂到條金屬邊，手指被電到好痛，痛到掟低電話，之後一兩秒仍然覺得好痹」。另一次則是接駁iMac的USB充電時，他拿電話時被電到，手指麻痹了10分鐘。事後他雖繼續使用iPhone，但充電時盡量少用手機，接電話時亦盡量用免提裝置。<br>旺角先達手機達人劉志剛（Lo哥）正是iPhone 5用家，他直言：「只要慢慢摸吓叉緊電嘅iPhone 5兩條金屬邊，係有微微嘅靜電感覺，但<br>iPhone 4就唔會！」他拆開iPhone 4和iPhone 5，「iPhone 4機殼有膠邊，但iPhone 5就冇，側邊全部係金屬」。<br>對於有人疑用充電中的iPhone時觸電死亡，Lo哥指一般正常手機充電，過程中輸出的電壓僅約5V，電流微弱。他即場利用量電器進行測試，將一條iPhone的USB充電線連接插頭，從另一端的金屬接觸面測試，電壓數值為5.1至5.2V之間，若連接到iPhone，更下降至3.9V，顯示手機充電時的電流量很微。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>