<html><header><meta charset="utf-8"><title>體壇拾趣：小馬執番個艾利斯</title></header><body><h1>體壇拾趣：<br>小馬執番個艾利斯</h1><p>今年自由身市場啲大牌球星多數都有去向，得番去季效力公鹿嘅艾利斯（11號）仲未知去邊隊。不過，日前美國傳媒傳出，艾利斯已經接受咗小馬嘅邀請，將會同呢支德州勁旅簽約3年，新約總值最少2,500萬美元（約1.9億港元）！而小馬另一個目標D夏里士，就因為日前發現腳趾甩骹，可能要做手術，所以球會決定唔簽佢住。</p></body></html>