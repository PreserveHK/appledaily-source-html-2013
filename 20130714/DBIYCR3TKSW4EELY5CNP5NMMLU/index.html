<html><header><meta charset="utf-8"><title>工作．享樂．讀書</title></header><body><h1>工作．享樂．讀書</h1><p>以追求簡單生活為目標的鍾志光，為目標生活好好計劃人生，他說：「我將自己嘅人生分咗三部份，第一部份，人一定要工作，做嘢嘅原因就係求生；第二係玩，做人一定要有娛樂，要識得享受，得閒我會搵啲舊同學同老師食飯、傾偈，同屋企人好好相處；第三就係讀書，只要有時間我就會走去讀書，呢三方面就構成咗我日常嘅生活，所以某程度對我嚟講，真係好感恩，我身邊有好多朋友，可能背負住家庭負擔，做一份唔鍾意嘅工作，聽佢哋成日呻喺工作上嘅唔如意，但係每一日都要日出而作，日入而息，講句唔好聽咪叫捱，我自己呢，可以搵到一份同興趣有關嘅工，變咗真係唔覺得辛苦，所以我好感恩，亦可以講話真係好彩。」<br>因為鍾仔可以將興趣變工作，令他有時間研究學術，他說：「始終我唔係主線演員，拍劇唔會日日要開工，有時可能一、兩個禮拜唔使開工，我可以用呢啲時間，去做啲學術嘅事，所以真係好感恩有一份咁樣嘅工，我有好多同學都好勤力，但係時間比我辛苦，因為佢哋日日都要返工，有啲仲要放大假做功課，人生真係好奇妙。」不過他笑稱不敢跟朋友講，擔心被誤會「晒命」。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>