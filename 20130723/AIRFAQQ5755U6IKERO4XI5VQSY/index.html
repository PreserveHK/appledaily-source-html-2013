<html><header><meta charset="utf-8"><title>報告王：蒙牛股價負債率齊升 - 瑪姬兒</title></header><body><h1>報告王：蒙牛股價負債率齊升 - 瑪姬兒</h1><p>自從蒙牛乳業（2319）6月中宣佈，計劃動用超過百億元收購雅士利（1230），普遍大行都唱好呢單交易，指收購價吸引，可提高蒙牛每股盈利，繼續叫買入。<br>得到一眾大行支持，蒙牛股價簡直越升越有，最近仲突破30元大關，最高曾見31.35元，是近6年來最高水平。該股昨日收報30.75元，微跌0.3%。</p><p>瑞信暗示隨時抽水</p><p>蒙牛股價表現雖然強勁，高盛卻將其剔出確信名單，但繼續叫入貨，仲將目標價由29.15元，輕微上調14%至33.20元。全因內地乳業進行改革，蒙牛自然成為受惠者，加上不斷進行策略併購，業務逐步轉型成多元化乳業巨頭。</p><p>高盛發現，由於內地牛奶供應鏈十分零散，相對環球同業，蒙牛往往需要被迫畀多45%成本，以獲得有品質的原料奶，導致利潤率受壓。若果蒙牛能夠成功轉型至多元化及高端企業，加上收購雅士利交易完成，EBIT（息稅前）利潤率料可以由2012年的4.1%，改善至2017年的近8.2%。<br>不過，有一點值得留意，就係蒙牛接連進行多番併購，究竟其現金狀況如何呢？雖然公司之前已強調資金壓力不大，仲擁有健康現金流。但其實早前瑞信已經發表報告，提醒投資者蒙牛負債比率正在上升，唔排除會作出股本融資。<br>近日蒙牛勢如破竹，挑戰近36元上市新高，各位散戶，亂市強勢恐有因，萬事小心。</p><p>瑪姬兒</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>