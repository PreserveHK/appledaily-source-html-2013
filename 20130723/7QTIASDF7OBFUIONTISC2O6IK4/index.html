<html><header><meta charset="utf-8"><title>中環在線：雅天妮　畀另類贍養費 - 李華華</title></header><body><h1>中環在線：<br>雅天妮　畀另類贍養費 - 李華華</h1><p>夫妻離異，贍養費爭拗往往係兩人「再見不是朋友」嘅導火線，之前同前妻爆出爭產鬧劇嘅雅天妮（789）創辦人謝超群，就示範咗畀贍養費嘅藝術。</p><p>人工多咗1.7倍</p><p>雅天妮噚日出咗新鮮滾熱辣嘅年報，謝超群前妻、即舊年初由非執董轉做執董嘅葉英琴，2012/13年度人工達829.3萬元，較2011/12年度仲係謝太時嘅304.2萬元，足足多咗1.7倍。<br>升咗上神枱做榮譽主席嘅謝超群，由原來1,111.6萬元，大幅減少47%至585萬元，較葉英琴少244萬元。<br>咁啱得咁蹺，謝超群今年人工大概少咗527萬元，葉英琴就多咗525萬元，兩條數幾乎一模一樣。舊年謝超群被指因精神問題要留院醫治，如果識得咁樣上繳另類贍養費，睇嚟個病都應該好得七七八八喇。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>