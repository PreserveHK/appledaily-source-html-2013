<html><header><meta charset="utf-8"><title>城城撻着葉熙祺熊黛林拒回應</title></header><body><h1>城城撻着葉熙祺<br>熊黛林拒回應</h1><p>郭富城與熊黛林七年情告終後，戀情各有新發展，熊黛林積極療情傷，最近揚言有追求者埋身，重新出發，另邊廂，城城雖然與疑似小三苟芸慧感情未有進展，但鑽石級盛男絕不愁寂寞，昨日被指透過好友張智霖介紹，搭上房祖名緋聞女友、26歲內地新人葉熙祺，近月每逢葉熙祺來港工作，城城都安排七人車接女方到大坑寓所密會。<br>報道指葉熙祺上周五來港重演當年熊黛林焚城一幕，被目擊出入城城寓所，逗留30小時後，帶着微濕長髮乘車回內地，葉熙祺攻城期間，城城兩度外出購糧，被指上貨以備留家談心。<br></p><p>張智霖否認牽紅線</p><p>城城好友張智霖與葉熙祺早前合拍電影《天生愛情狂》，有傳張智霖帶葉熙祺與城城食飯，令她開啟攻城之門，當城城周旋於「苟熊」之際，葉熙祺暗地發功，積極睇車書投其所好。城城3月開紅館騷，葉熙祺更踩入後台，在微博宣示正化妝的城城向她揮手的勝利照片，冧稱對方為「郭富神」。<br></p><p>城城被傳搭上新歡，經理人小美昨未有正面回應，只說：「藝人私事好少過問！不過朋友唔係男嘅就係女嘅，人人都一樣！」而葉熙祺經理人梁小姐昨回應說：「藝人感情事，我一向不過問，藝人拍拖，公司都唔會反對！」至於城城舊愛熊黛林則不回應傳聞。昨日記者致電張智霖，問是否做媒人撮合城城與葉熙祺？他說：「無中生有，連個女仔電話都冇，係合作過拍電影，完全唔熟，絕對唔係我介紹畀佢識，我唔知件事。」<br>採訪：唐如</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>