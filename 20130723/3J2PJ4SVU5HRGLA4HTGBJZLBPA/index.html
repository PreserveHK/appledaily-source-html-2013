<html><header><meta charset="utf-8"><title>《求愛》添食　撮合忘年戀</title></header><body><h1>《求愛》添食　撮合忘年戀</h1><p>【香港書展2013】為期七天的「香港書展2013」今日閉幕，無綫真人騷《盛女愛作戰》的形象指導李玫玫（Angel）推出新書《盛女變女神》，《求愛大作戰》編導岑應、綠魔許嘉浩（Karl）、盛女繆婉嫻（Bonnie）及《求愛》評判Terry等，昨日到灣仔書展撐場。</p><p>編導：只係反映現實</p><p>《盛女》及《求愛》編導岑應昨日透露，雖然已拍攝兩輯有關求愛系列節目，而且負面報道不斷，但預計明年仍會繼續添食，岑應大賣關子說：「都會再拍，但要有突破，唔會拍同年紀嘅男仔女仔，可能係年紀相差好大嘅，都係講男女感情。」岑應暗示會大玩忘年戀、姊弟戀等題材，企圖製造更多出位話題，這可算是《求愛》系列最後一輯，上輯結局中，31歲的求愛男Cyrus向41歲女導師陳莉敏（Queenie）示愛，兩人譜出姊弟戀，下輯延續這個題材，相信製造出來的城中話題會更多、更激烈。</p><p>前兩輯求愛系列，以負評及醜聞成為該節目的宣傳重點，對於會否擔心再有惡評，岑應回應：「唔怕，節目只係反映現實。」而李玫玫表示，有反應才屬好事。<br>盛女Bonnie面帶暗瘡，她沒精打采表示現時單身，要靠身邊朋友介紹筍盤。至於李玫玫指今次新書內容輯錄有關《盛女》節目被剪掉而未能出街的內容，Angel說：「本書仲有扮靚心得、媾仔心得、約會攻略同踢爆覓食男。」<br>採訪：溫敏芝<br>攝影：陳慧安</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>