<html><header><meta charset="utf-8"><title>馮仁昭四圍超：甄子丹自認霸道</title></header><body><h1>馮仁昭四圍超：甄子丹自認霸道</h1><p>甄子丹噚日以監製、動作指導同男主角身份現身電影《特殊身份》喺北京嘅記招，導演霍耀良、攝影師鮑德熹同演員景甜、張涵予都有出席，傳媒追問子丹嘅天價片酬傳聞，心情大靚嘅佢話：「外傳我片酬3,000萬，監製電影收5,000萬，這都是開玩笑、取笑我，怎麼不提我銀行只得100元港幣的事？昨晚我跟成龍開玩笑，有誰可以比成龍片酬更高？八卦新聞笑完就過了。」</p><p>同檀冰冇關
</p><p>至於子丹被指在片場樣樣都要話事，景甜同張涵予都幫口澄清，景甜話：「就是因為子丹特別認真嚴謹，才被認為強勢。」張涵予指好多內地導演比子丹仲嚴厲，子丹話：「電影請我來當監製，我每一個判斷需要有角度和方向，這可能是大家所謂強勢，若果沒有主觀，根本完成不了電影。」至於子丹同內地導演檀冰為呢部戲嗌交嗌到上法庭，子丹否認今次嘅拍片計劃同檀冰有關，強調《特》係完全獨立項目。<br>撰文：馮仁昭</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>