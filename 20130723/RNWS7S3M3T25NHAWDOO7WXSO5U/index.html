<html><header><meta charset="utf-8"><title>中環在線：湯唯「雷神」約定在恒生 - 李華華</title></header><body><h1>中環在線：湯唯「雷神」<br>約定在恒生 - 李華華</h1><p>恒生銀行（011）中環總行外面呢幾晚燈火通明，好鬼熱鬧。<br>事關拍過《大犯罪家》嘅米高曼（Michael Mann）最近在港取景拍攝荷李活新戲《Cyber》，大隊早前去過油麻地、九龍城，呢幾晚就喺恒生總行外取景，噚晚八、九點，現場就擺滿拍攝器材。</p><p>借地方扮地鐵站</p><p>不過大家唔好誤會，呢場戲並唔係講打劫銀行，聽聞，恒生銀行唔會上鏡，套戲亦唔會幫恒生賣廣告，恒生只係配合對方，畀對方用靠近一排櫃員機嘅對出位置，當做地鐵站出入口，拍主角們嘅追逐鏡頭。<br>好夜收工嘅中環人不妨走去睇睇，或者會見到湯唯同「雷神」基斯咸士禾夫（Chris Hemsworth）喺度走來走去。將來套戲上畫，大家亦可以睇清楚呢個假嘅地鐵站出口有幾咁逼真。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第二集足本放送中！速上：<br> http://hk.apple.nextmedia.com/livestream/channel/talk24 </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>