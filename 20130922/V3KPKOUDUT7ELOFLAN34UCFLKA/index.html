<html><header><meta charset="utf-8"><title>梁家騮長子報名　盼入皇仁</title></header><body><h1>梁家騮長子報名　盼入皇仁</h1><p>【心急爸爸】<br>PN班大受港爸港媽歡迎，龍年效應下今年學位緊張，有家長甘願「全家瞓街」排隊爭報名。立法會議員梁家騮與妻子育有一對龍B，已報3、4間學校的PN班面試，更已開始為入讀心儀的中學皇仁書院（梁家騮母校）鋪路。<br>醫學界立法會議員梁家騮的妻子在去年初及年尾，先後誕下兩名龍B，長子裕錕明年9月滿兩歲，合資格報讀PN班。<br>梁太關天燕指「唔想個仔喺屋企悶」，已替長子報名申請3、4間幼稚園PN班，包括St. Catherine's國際英文幼稚園、約克及耀中等，她指「PN班多數可以升返原校K1」，故要考慮每間幼稚園對升學的影響，「首選係揀主流幼稚園，怕國際學校搞到中文唔掂，難駁返中小學」。<br>她指丈夫心儀皇仁書院，「爸爸係舊生，想個仔入自己母校」，但強調最終會考慮兒子成績及興趣。梁太認為選擇幼稚園也不可輕率，但「要通宵排隊就幾好都唔考慮」，認為先到先得方式是宣傳伎倆。梁家騮則說：「我細個都冇讀過幼稚園，由父母喺屋企教」。<br>《蘋果》記者</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 <br></p></body></html>