<html><header><meta charset="utf-8"><title>趣BLOGBLOG：錢多人唔儍 iPhone押輸了 - 股榮</title></header><body><h1>趣BLOGBLOG：<br>錢多人唔儍 iPhone押輸了 - 股榮</h1><p>新iPhone開售，灰色及銀色5s炒高逾千元，屬預期之內，香檳金5s就炒高4,000元，也正中強國錢多人儍的無奈。蘋果（Apple）今次首次將中國列入新iPhone首批出售地區，更刻意加入強國人最鍾意的金色，觀乎首批反應，蘋果押中了，也押輸了。<br>股榮記得去年底曾統計，iPhone及Android在《蘋果日報》手機Apps點擊率比例是六四之比，即每100次hit rate，iPhone佔60次，Android機只有40次。及至今年9月，比例已逆轉至35比65，iPhone輸晒。<br>外界對新iPhone充滿憧憬，希望5s能吸引舊果迷換機，5c則搶回轉投Android陣營的用戶。可惜，以創新為宗旨的蘋果，竟然輸怕了，新iPhone5s沒有驚喜、5c硬膠版超貴，以為中國13億人口，總有部份屬錢多人儍，可以「大到不會輸」。<br>十個首批開售地區中，以齋機官方價計，美國、加拿大及香港最平。其他地區由於有銷售或增值稅關係，價格貴10%至40%，這亦解釋香港成為全球水貨集散地，炒價高約一成的原因。</p><p>中央高調打貪</p><p>統計首批開售地區的蘋果官網，所有型號仍接受預定，與昔日一出即暫停預售相距甚遠，香港唯獨香檳金5s賣斷市，其他5s或5c，想買幾多有幾多。<br>5s市場炒風預料只是短暫，但5c已經炒燶，中國最平16GB都折算5,600港元，口口聲打中低端市場，似乎不切實際。國產手機相繼抬頭，小米、華為等成為年輕一族追捧，數據顯示，今年上半年國產手機銷量逾億部，飆升逾倍。蘋果低不成、高不就，沒有創新意念、悶到玩顏色，情況一如昔日的iPod般走下坡。<br>中國市場「大到不能倒」，是外資近年赴華覓金的首選地點。蘋果的如意算盤，即使歐美市場反應一般，但睇準內地人中產崛起、鍾情iPhone的虛榮心，仍可爭取不俗的成績。換作兩年前，蘋果仍有勝算，可是自習總高調打貪，官場送iPhone已絕迹，浮誇的金色5s肯定成為炫富敗家品。中國人愛炫富，但現實是低調才有命享。<br>國情決定一切，蘋果打這張牌，押對了性格，卻押錯了時機。現時中國蘋果官網，金色5s仍有得訂，可見中國人錢多，但卻非個個都係儍仔。<br><br>股榮</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>