<html><header><meta charset="utf-8"><title>殘疾者盼搵長工自力脫貧</title></header><body><h1>殘疾者盼搵長工自力脫貧</h1><p>【記者袁樂婷報道】殘疾人士飽受病魔困擾，想自食其力卻未必有人體諒。腦癇病人黃先生斷斷續續做過十多份工作，「份份都做唔長」，主因是每次發作均不自控大叫，又會如夢遊般怪事做盡，屢被僱主勸退，至今失業近兩年，惟有靠低額傷殘津貼和家人接濟度日。他直言「唔想靠人養」，望政府協助就業。立法會議員期望政府制訂貧窮線後，推針對性措施解決殘疾貧窮。<br>黃先生一日發作四次，試過將剛買的麵包和菜「扔到成街都係」，回家才驚覺手中膠袋空空如也；也試過被銀行職員誤以為他要打劫，「好嬲自己，點解連做過乜都唔知」。中四時被迫退學，沒考會考成他畢生遺憾，「學歷低，又有個病跟住，唔請都好正常」。</p><p>難找包容僱主</p><p>黃最後一份工作是做清潔，因細心獲老闆賞識，他以加倍努力回報，「做得慢做唔晒嘅，我免費加班幫你做埋，覺得係自己問題」。後來負責洗天花板和抹窗，「一發作隨時跌落街」，無奈辭職，隨後兩年再未遇到願意包容的僱主。<br>他與患小兒麻痹症的妻子靠傷殘津貼為生，醫療費是最大負擔，「自己一個都睇四科：泌尿、腦內科、腦外科及精神科，每兩個月又要睇一次中醫」。一斤菜心分四餐吃，花生發霉也不捨得扔，慳到盡仍要月使5,000元，入不敷支。<br>立法會議員張超雄指，殘疾人士失業率高，且醫療開支驚人，即使家庭入息高於全港中位數五成，實際生活隨時比貧窮線下的人士更艱苦，促政府研究如何因應殘疾人士特性提供協助。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>