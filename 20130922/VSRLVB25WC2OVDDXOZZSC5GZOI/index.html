<html><header><meta charset="utf-8"><title>林忠豪掃香檳金5s冧女</title></header><body><h1>林忠豪掃香檳金5s冧女</h1><p>【灣仔福臨門】廖碧兒舊愛李澤楷表弟林忠豪噚日同女友Susanna Yiu拍拖到大劉至愛嘅灣仔福臨門撐枱腳，拍拖數月感情穩定晒恩愛。林忠豪攞住個未開盒嘅iPhone 5s，iPhone 5s前日啱啱開售，香檳金炒價高達萬五蚊，而女友亦富貴地拎住粉紅色Hermès Birkin手袋，袋入面就有包煙。</p><p>送禮自用
</p><p>記者噚日打電話畀林忠豪，佢笑話：「自己用緊金色64GB，女朋友都有一部。」佢仲話透過代理商買咗幾部新iPhone 5s，問到佢會唔會有多過20部，佢冇否認話：「數目唔講啦，自己買嚟自用，幫朋友買同送禮。」問到林忠豪係咪蘋果迷？佢話：「唔算係，不過自己鍾意追科技產品，用咗一晚，好易上手，都好好用，最鍾意佢個指紋辨識功能，其他功能就差唔多。」<br>此外，林忠豪嘅舊愛廖碧兒日前喺微博上載咗幾張自製甜品、賞月照片自娛，仲留言話：「同屋企人追月， 還有加拿大的mooncake！很美」。<br>採訪：盧妹<br>攝影：黃偉雄</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇：<br> http://bit.ly/appletalk24 </p></body></html>