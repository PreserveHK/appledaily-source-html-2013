<html><header><meta charset="utf-8"><title>中環在線：<br>清白謝國輝做CEO - 李華華</title></header><body><h1>中環在線：<br>清白謝國輝做CEO - 李華華</h1><p>股評人張士佳被證監會釘牌30個月同埋罰款，財演界為之譁然，不過咁都唔一定會前途盡失，早年被裁定涉及中聯系統（已除牌）同港陸國際（現稱和記港陸，715）內幕交易嘅和記電子商貿前CEO謝國輝，噚日去咗掘石油嘅長盈（689）做CEO，每年袍金195萬，真係N年後又係一條好漢。<br>謝國輝先後喺06年同09年，就中聯同港陸國際兩宗內幕交易被定罪，禁做董事之餘，中聯案更被罰款250萬。長盈份通告就披露，謝國輝因此曾一度破產，08年先解除，禁做董事令就喺2010年失效，可謂一早回復自由身。長盈認為，謝國輝已吸取教訓，具備做董事嘅品格同誠信，係經驗豐富嘅商人，所以請佢做CEO。謝國輝返工第一日即刻幫公司出咗份不明股價升因嘅通告，隻股噚日升22%，13個交易日累升40%，唔通請佢仲因為佢腳頭好？</p></body></html>