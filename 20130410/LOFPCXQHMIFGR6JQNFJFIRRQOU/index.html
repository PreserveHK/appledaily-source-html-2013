<html><header><meta charset="utf-8"><title>被轟回報低　逼釋放價值<br>滿足基金　瑞安：陸續賣資產</title></header><body><h1>被轟回報低　逼釋放價值<br>滿足基金　瑞安：陸續賣資產</h1><p>【本報訊】瑞安建業（983）股價與資產淨值長期出現大幅度折讓，集團董事總經理兼行政總裁黃勤道表示，有基金股東投訴，指集團股份回報太低，要求釋放（deliver）股份價值。他表示，會陸續出售旗下非核心資產，不排除會派發特別股息。分析指，集團所持資產價值逾100億元。　<br>記者：陳健文</p><p>黃勤道接受訪問時表示，曾有基金向集團投訴股份回報太低。他說：「寄信嚟又試過、打電話又傾過，面又見過，連我哋大股東兼主席羅康瑞都收過佢哋啲電郵，就係話我哋咁多年話賣嘢套現，但又賣唔到，唔滿意個回報低，未能體現到所持有嘅資產價值。」<br>他續稱：「佢個名我就唔方便講，只可以話我都同佢哋代表見過幾次面，佢哋無話過要求進入董事局……雖然佢哋夠票可以委任代表進入董事局，但據理解佢哋無計劃咁做，只希望做一個普通投資者。」<br>翻查資料，除持有47.67%權益的大股東羅康瑞外，第二大股東為對沖基金Penta Investment Advisers Limited（PIA），持有約22.99%股份。PIA來頭不少，是由大鱷索羅斯舊將John Zwaanstra於98年成立，所管理資產曾高達50億美元。</p><p>內房項目善價而沽</p><p>資料顯示，PIA是在06年首次申報持有瑞安建業逾5%股份，其後一直增持至現水平。據悉，PIA原本是看好瑞安建業資產，特別看好估值逾40億元的水泥業務，一直希望等待其分拆後「收成」，分拆不成後，則等待集團出售相關業務，惟出售一事一直未能成事，故導致該基金直接向管理層投訴。<br>為了可體現所持資產價值，黃勤道表示，出售資產是其中一個考慮方案。他說：「唔計我哋一早話最遲喺2015年出售嘅水泥業務，我哋手上仲有好多值錢嘅非核心資產，好似北京瑞安君匯、瑞安城中匯同埋上海翠湖天地咁，所有項目都會善價而沽，但幾時可以賣到，𠵱家就預計唔到。」<br>瑞安建業最新業績披露，其截至去年12月底止的資產淨值約105.86億元，與其截至昨日的50.32億元市值比較，資產折讓幅度逾50%。<br>有外資基金經理表示，PIA今次要求公司增加回報的做法在外地好普遍，近年香港亦越來越多基金這樣做。他說︰「咁做唔一定係惡意狙擊，大家都係為咗錢，買咗咁耐都係想要回報，我估佢哋都只係求財，想公司出售資產後派特別股息，唔似會玩嘢。」</p></body></html>