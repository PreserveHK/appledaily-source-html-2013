<html><header><meta charset="utf-8"><title>拉姑開心嘆魚生</title></header><body><h1>拉姑開心嘆魚生</h1><p>【大坑】早排去完泰國拜四面佛嘅狄波拉（拉姑），前晚8點幾，佢同上山詩鈉去咗大坑好出名食魚生嘅鮨辰日本料理店飯敍，劉鑾雄、甘比同王維基都係呢度常客。佢哋餐飯都食咗好耐，但係食食吓，大概9點幾嗰陣，上山詩鈉煙癮起，同一位男士一齊出咗外面街嚟唞氣煲煙。到10點零鐘佢哋至離開，心情非常好嘅拉姑出到嚟見到有記者，就好熱情咁走埋嚟話：「嘩！咁齊人做乜嘢呀？咁多人等我一個咁多謝呀。」睇嚟呢餐飯拉姑食得好開心。<br>採訪、攝影：朱志聰、徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>