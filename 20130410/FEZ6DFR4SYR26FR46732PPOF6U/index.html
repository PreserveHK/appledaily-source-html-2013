<html><header><meta charset="utf-8"><title>關仁隱事：「索妻」復出傷夫婦情 - 關仁</title></header><body><h1>關仁隱事：「索妻」復出傷夫婦情 - 關仁</h1><p>「索妻」同圈外老公結婚後離開娛樂圈去咗外地定居，過咗一段好開心嘅日子，但係年幾前索妻突然高調回流返港復出，佢喺三色台出鏡率好高，拍劇做親嘅角色都鬼咁妖冶，唔只性感露肉，仲同男對手有唔少火辣鏡頭，但佢次次都話老公冇呷醋，反而外邊人覺得唔係咁順眼。<br>聽聞原來索妻復出，係因為醫媽媽嘅病用咗好多錢，但佢老公又唔係有錢人幫唔到手，惟有出番嚟搵食，加上復出後索妻咁火辣拼搏，兩夫妻嘅感情就越嚟越差，希望最後唔會去到分開嘅地步啦。<br>撰文：關仁</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>