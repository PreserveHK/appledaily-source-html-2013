<html><header><meta charset="utf-8"><title>小辣椒VS獨眼龍</title></header><body><h1>小辣椒VS獨眼龍</h1><p>雖然加拿大小天后Avril Lavigne近年人氣下滑唔少，但總算有班仲buy佢嗰套嘅死硬派粉絲，為咗力谷全新細碟《Here's To Never Growing Up》，Avril前日喺洛城開工拍MV，依舊係嗰啲punk punk哋嘅白紗裙搭魚網絲襪嘅招牌look，加埋鐵線王冠成個小公主咁。佢同三個男人蹺晒手行，左邊位箭豬頭居然係獨眼龍，突出成咁搶埋Avril呢隻小辣椒風頭，結果Avril要擺下騎呢功夫甫士嚟引人注目。至於MV內容都係嗰幾味啦，話Avril喺學校畢業舞會度獻唱，睇佢個款就知係rock rock哋嘅曲風，各位請跟住音樂嚟郁身郁勢咯喎。</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>