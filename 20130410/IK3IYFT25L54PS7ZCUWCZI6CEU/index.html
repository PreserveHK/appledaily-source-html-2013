<html><header><meta charset="utf-8"><title>楊秀惠儍笑抗整容</title></header><body><h1>楊秀惠儍笑抗整容</h1><p>楊秀惠最近與莊思敏合作主持無綫節目《姊妹淘》，過往楊秀惠曾被傳整過容，她笑說：「我成日都俾人傳，笑一笑就冇嘢，即係證明人哋覺得我靚咗。我自己比較懶，有時連去整指甲都唔願行，所以一啲要打針、要長時間去維持一啲嘢，我怕冇恒心去做。」<br>楊秀惠更說：「我都做咗好幾年，我諗觀眾接受咗我呢個樣，無謂再去改變，我諗人哋鍾意我，唔一定係我嘅外形，可能鍾意我性格、演技同主持風格，所以我覺得只要有一個好順眼嘅外形就夠。」<br>採訪：何慧斯<br>髮型：Marek（Marek Art of Hair）<br>場地提供：MM/H（皇室堡）</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>