<html><header><meta charset="utf-8"><title>至Hit Fusion泰菜</title></header><body><h1>至Hit Fusion泰菜</h1><p>十月才正式開幕的清邁Promenada，目前在當地最具人氣，賣點，是Resort Style。建築有型唔老土，行入商場，有花草有水池，環境開揚，公共空間寬敞；要比較，的確無一般曼谷商場咁花枝招展令人眼花撩亂，但置身其中，會覺得Relax，不自覺拖慢步伐。問家世，Promenada原來由荷蘭公司投資，歐洲人打骰，就是跟一眾泰國商場有點不一樣。<br>清邁人為Promenada興奮，因為場內有清邁第一間UNIQLO──香港人嘛，應該是對Boots和Soap &amp; Glory興趣較大。Promenada未必是你最愛血拼的地方，但作為搵食點，是合格有餘的。胡慧冲就帶我們來到他在曼谷都有幫襯的Mix，連續兩年入選Thailand Tatler最佳餐廳之一的Mix，發源地就是清邁。餐廳主打糅合多國特色的泰式Fusion菜，連在港台流行的蜜糖吐司都有，全部賣相奪目。入口有新鮮感之餘，令人着迷的泰味依然喺度冇變怪味，價錢仲平到喊，所有Fusion菜都應該向MIX學習！</p><p>Promenada</p><p>地址：192-193Tumbon Tasala, Amphur Muang, Chiang Mai<br>電話：（66）53 107 888<br>網址： http://www.promenadachiangmai.com </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>