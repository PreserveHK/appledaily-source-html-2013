<html><header><meta charset="utf-8"><title>在晴朗一天抽筋 - 陳也</title></header><body><h1>在晴朗一天抽筋 - 陳也</h1><p>年關將近，在晴朗一天做乜事好？建議：<br>倒數第一位：在晴朗一天收皮。如果掂，再下一城，一天之後拉皮。<br>第二位：在晴朗一天造馬。太陽底下，晒馬最啱狼凸，晒完再造，夠晒環保。<br>第三位：在晴朗一天陪審。唔係陪六嬸，行會成員，唔使入TVB做人肉佈景板，鬆一口氣。<br>第四位：在晴朗一天熄機。包括熄收音機。<br>第五位：在晴朗一天炒魷。假如不忍心，試吓炒蟹。<br>第六位：在晴朗一天遛豬。見得太多狼相，你開始覺得豬的面口比較順眼。<br>第七位：在晴朗一天棄權。今時今日投棄權票，唔使揀時辰，見光亦唔會死，讚。<br>第八位：在晴朗一天道歉。阿三世，幾時肯除頭盔？<br>第九位：在晴朗一天干預。西環出手，唔使問天文台。<br>第十位：在晴朗一天下台。唔肯下台？祝你日日風濕骨痛！ </p></body></html>