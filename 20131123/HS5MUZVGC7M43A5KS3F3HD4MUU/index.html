<html><header><meta charset="utf-8"><title>上懸崖　入深谷　錯攝清邁</title></header><body><h1>上懸崖　入深谷　錯攝清邁</h1><p>人生最難是跳出Comfort Zone，用遊泰國的角度去演繹就是：曼谷我去過十次八次，BTS我就快瞌埋眼都識搭，點解要去清邁先？唔熟唔好亂食喎。專程北上清邁的泰國通胡慧冲同你講：有啲嘢曼谷冇。特別是，家陣廉航都要直航清邁，而且分分鐘幾百蚊就飛得。<br><br>撰文：劉連<br><br>攝影：劉永發</p><p>全球最大130幅錯視相館</p><p>近年珠三角主題公園或商店好流行的人畫大大幅3D錯覺圖，吸引路人行過去影張相扮跌落深淵俾鯊魚咬或置身火海，這玩意也來到清邁了，而且不是一幅，是一座。名為Art In Paradise的3D錯覺藝術館，由韓國人Jang Kyu Suk聯同十多名韓國藝術家創立，去年率先着陸芭堤雅，反應熱烈，今年9月在清邁起多間，耗資1,500萬、樓高3層，分8個主題區，雲集超過130幅作品，規模號稱全球最大。採訪當日已是晨早9點半入場，場內幾幅名畫已經隱約現人龍，各國少女化行妝踩高跟鞋出現，可見涼冷氣擺甫士影相，的確是普天同慶的國際性活動。影3D錯覺相有乜要注意？除了確保閣下手機相機叉夠電（全場130幅，影一半都有65，未計NG Shot！），學胡慧冲話齋，最緊要「知碇」，企邊個位得到最佳效果，場內有提示，企歪了、表情錯，望落就跟一般景點照無異。影到悶，走落餐廳回個氣，順便Upload相上facebook洗版，可能是2013年最後的一個旅行，就該這樣玩。</p><p>Roger真情示範</p><p>Art In Paradise Chiang Mai</p><p>電話：（66）53 274 100<br>地址：199/9 Changklan Rd, T. Chang Klan, Amphur Muang, Chiang Mai<br>入場費：成人$75 ，小童$50<br>網址： http://www.facebook.com/artinparadise.cnx </p><p>Travel Memo：泰國·清邁</p><p>簽證：持香港特區護照或BNO均毋須簽證。查詢：2521 6481（泰國領事館）<br><br>機票：旅行團：永安旅遊泰北風情5天深度體驗之旅（CNX05M），暢遊清邁（大象訓練營、素貼山、雙龍寺）、清萊（金三角、玻璃白廟、皇太后御花園、神秘長頸族），12月至1月團費$3,999起。查詢：2928 8882或<br> http://www.wingontravel.com（永安旅遊） <br><br>匯率：100港幣約兌400泰銖。（文中價錢已折算為港幣）<br><br>鳴謝：永安旅遊、Tourism Authority of Thailand、New Way Travel、Movenpick Suriwognse Hotel</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 <br></p></body></html>