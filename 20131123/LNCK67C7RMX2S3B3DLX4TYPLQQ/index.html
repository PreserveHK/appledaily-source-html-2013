<html><header><meta charset="utf-8"><title>考獲高級中廚最自豪</title></header><body><h1>考獲高級中廚最自豪</h1><p>【文憑傍身】<br>中華廚藝學院開辦的中廚文憑課程，分初、中、高級，整個課程需時6至7年。要入讀高級班並不容易，除了要考獲中級資格，亦需累積一定工作經驗，修讀者包括酒店廚師，修畢兩年課程後，需要參與筆試及技能試，其中技能試中，考生需於兩小時內，即席烹調十道菜，「最記得10分鐘內，起晒啲雞骨，隻雞唔可以穿。」郭智樑憶述去年的痛苦經歷，猶有餘悸。最後，10名考生中，只有3人成功畢業，阿樑為最年輕的畢業生。<br>由於課程「一試兩證」，阿樑同時獲得內地中式烹調師技師級職業資格，「拎住呢張證書，去到歐洲搵工都有人請。就算我啲餐廳無晒，出返去打工都值錢啲吖！」只有中五學歷，阿樑卻沒有打算向大學學位進發，「我根本唔係讀書材料，我有呢啲夠喇！」讓阿樑自豪的是，開設的食肆從未蝕錢，惟酒樓至今仍未回本，他坦言怕怕，「中式出菜慢，都係西餐好搵！」難怪下個月，他又將於旺角開設的新店還是西餐廳。<br>《蘋果》記者</p><p>足本收睇《亂噏24》x張家輝；宅男女神謝安琪隆重登場！<br>周一至周五《亂噏24》約定你： http://bit.ly/appletalk24 </p></body></html>