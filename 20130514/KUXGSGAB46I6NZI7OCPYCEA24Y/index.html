<html><header><meta charset="utf-8"><title>中環在線：<br>李文斌揀馬　「似買樓驗清楚」 - 李華華</title></header><body><h1>中環在線：<br>李文斌揀馬　「似買樓驗清楚」 - 李華華</h1><p>理文造紙（2314）大股東李運強一家熱愛賽馬，常現身馬場，支持佢哋嘅「包裝系」愛駒。細仔李文斌（Edmond）噚日喺股東會後大談馬經，稱一家人各自持有幾隻馬，加埋一隻團體馬，今季至今拉過五次頭馬，共贏獎金超過400萬。<br>Edmond有份嘅團體馬「喜喜精神」今季贏過一次，以個人名義持有嘅「包裝動力」就未開齋。佢話，最近飛過去新西蘭買多一隻馬，仲只係用咗50萬港紙。佢形容揀馬似買樓一樣，「買樓都要去睇樓驗清楚啦，所以買馬我都會去現場睇，睇啱心水就會買。」呢隻新馬仔下月運來香港，未改名，佢希望操完可以做到一班馬。</p></body></html>