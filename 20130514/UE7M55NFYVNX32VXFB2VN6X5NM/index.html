<html><header><meta charset="utf-8"><title>$130食平啲　蠔食和牛二人餐</title></header><body><h1>$130食平啲　蠔食和牛二人餐</h1><p>家陣香港真係搵食艱難，肉貴菜貴海鮮貴，走轉街市買幾棵菜做個沙律也花了數十元，怪不得肥媽教大家食平啲的節目大受歡迎。但吃得平不等於吃得差。趁超市年度大特價入定靚蠔靚和牛，只花百多元便可做出豐盛二人餐，慳都可以食好嘢嘅！<br>記者：謝翠玲　攝影：許有達</p><p>下星期一田百貨將舉行年度優惠日，超市部的日本靚食材不少會以特價發售，我們當然不能放過啦！<br>最抵的要算是海產和肉類，當中以急凍廣島蠔和急凍刺身帶子最值得入貨，近六折的特價固然抵，而且急凍海產儲存期較長，又易於用作配搭其他食材，多買一點放在雪櫃，就不愁沒有好餸食啦！</p><p>必掃至抵靚日本食材</p><p>1. 急凍日本廣島蠔　特價：$118<br>肉厚鮮嫩，肥美多汁，且用途多樣，酥炸、煎、炒都適合，要趁平入定貨。（原價$188/1公斤裝）<br><br>2. 日本和牛漢堡扒　特價：$60<br>和牛肉質嫩滑Juicy，非一般牛扒可比。只要燒熱鑊煎香即可食用，十分方便。（原價$120/2件裝）<br><br>3. 日本急凍刺身帶子　特價：$238<br>刺身級帶子鮮嫩肥美，熟食只要輕煎表面即可，以保持最佳的軟嫩肉質。（原價$358/盒，約1公斤）<br><br>4. 日本南瓜　特價：$29.9<br>不算特別大，較粉身而鬆化，皮較軟，可連皮吃，有說更能保持皮和肉之間那層養份。（原價$48/個）<br><br>5. 日本新紀元雞蛋　特價：$18.9<br>不含抗生素、不含腸道沙門氏菌和不含生長激素是這款蛋的賣點。<br>（原價$27.9/10隻裝）<br><br>6. 鹿兒島鯖魚　特價：$49.9<br>鹿兒島肥美的鯖魚肉質結實而帶有魚脂，做烤魚或燜煮也不會嚡，食法多樣。（原價$98/2條裝，約1公斤）</p><p>一田優惠日</p><p>日期：5月23日至27日<br>地點：一田（沙田、大埔、新蒲崗）<br><br>特別營業時間：<br>23/5（星期四）9am-10:30pm<br>24-27/5（星期五至一）11am-10:30pm</p><p>示範：Joshua Ng伍柏基</p><p>孖人廚房（Twins Kitchen）的細孖，雜誌飲食專欄作者，亦是餐酒顧問，以及咖啡店老闆。</p><p>前菜：黃金蠔配清酒味噌醬</p><p>廣島蠔肉質嫩滑而肥美，煎至表面金黃已可食用。利用加入清酒煮開的味噌和蒜片可增加蠔的香氣而更誘人，作為開胃的前菜，為豐盛的晚餐展開精采序幕。一包廣島蠔約20至30隻，其他未用的放冰箱，可分幾餐品嚐。</p><p>食材價：$30（蠔平均每隻$5計）<br><br>時間：20分鐘　難度：★★　份量：2人<br><br>材料：<br>廣島蠔4隻、蒜頭1粒、味噌醬/清酒各1湯匙、羅勒葉4塊、海鹽少許<br><br>做法：<br>1.先抹乾蠔表面水份，燒熱鑊，下少許油，放入生蠔，煎至兩邊表面金黃，灑上海鹽調味，盛起備用。<br><br>2.蒜頭切片，燒熱鑊，下油把蒜片煎香盛起另把味噌醬放入鑊中，爆至發出香味，加入清酒拌勻成清酒味噌醬。<br><br>3.取來蠔殼抹乾，放入清酒味噌醬和蒜片，再把煎香的生蠔放回殼中，加入羅勒葉即成。</p><p>貼士：<br>用可生吃的生蠔，不用煎太久，看到開始流出水份便可以檢查是否已金黃，煎太耐會縮水和變韌。</p><p>主餐：厚厚香煎和牛漢堡</p><p>日本和牛聽到已經讓人流口水，但最高級的和牛片，少少幾片已過百元，讓食肉獸肉赤又不盡興，這次用上成吋厚的日本和牛漢堡扒便可讓人大快朵頤，煎完豐厚肉汁仍鎖在肉內，外焦內嫩最美味。</p><p>食材價：$80<br><br>時間：30分鐘　難度：★★★　份量：2人<br><br>材料：<br>日本和牛漢堡扒2塊、白飯2碗、甘笋仔10條、水耕沙律菜30克、紫洋葱半個、蒜頭3粒、黑椒/海鹽/油各適量<br><br>做法：<br>1.甘笋仔對切，蒜頭切碎。紫洋葱切絲。燒熱鑊，下油，先爆香蒜頭，下甘笋仔炒香，盛起備用。<br><br>2.再燒熱鑊，下油，放入和牛漢堡扒，中大火煎至表面帶點焦色，用鑊鏟稍稍輕壓，反轉，同樣煎至表面帶點焦，收細火，煎至喜歡的生熟程度，下黑椒和海鹽調味。<br><br>3.把飯放入圓模中，反扣碟上，壓扁成米餅，鋪上甘笋仔，放上漢堡扒，紫洋葱絲和水耕沙律菜輕放上面即成。</p><p>甜品：甜南瓜茸燉蛋</p><p>日本南瓜肉質細緻而粉糯，甜度足，很適合用來做甜品，配上日本雞蛋來做甜品，甜味適中，又不會過於甜膩，正好中和主食和牛漢堡扒的濃郁口感，為豐盛的一餐畫下完美的句點。</p><p>食材價：$20<br><br>時間：50分鐘　難度：★★★　份量：2人<br><br>材料：<br>南瓜300克（半個）、鮮奶350毫升、糖4湯匙、蛋2隻、糖霜少許、羅勒葉2塊（裝飾）<br><br>做法：<br>1. 南瓜挖籽，連皮隔水蒸20分鐘至軟身，取出挖肉備用。<br><br>2.蛋加入300毫升牛奶拂勻，加入糖拌成甜蛋液，隔篩過濾，蛋液倒入碗中，包上保鮮紙，以中火隔水蒸20分鐘。<br><br>3.南瓜肉放入攪拌器中，加入餘下的牛奶打成幼滑南瓜茸，放在蒸好的燉蛋上，每碗灑糖霜並放上一塊羅勒葉作裝飾。</p></body></html>