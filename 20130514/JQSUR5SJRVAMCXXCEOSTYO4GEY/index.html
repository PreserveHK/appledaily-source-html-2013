<html><header><meta charset="utf-8"><title>中環在線：<br>《經濟學人》　勸費Sir裸退 - 李華華</title></header><body><h1>中環在線：<br>《經濟學人》　勸費Sir裸退 - 李華華</h1><p>曼聯領隊費格遜榮休，紅魔鬼粉絲肯定好唔捨得，皆因喺佢領軍下，曼聯過去26年共贏得38個錦標，威盡英國球壇。就連新一期《經濟學人》都要加把嘴，大讚費Sir識得急流勇退，叻過英國前首相「鐵娘子」戴卓爾夫人，如果能夠做到全身而退就更理想。<br>費Sir退休後，會加入曼聯董事局，兼出任球會親善大使，《經濟學人》估計，費Sir接班人、現任愛華頓領隊莫耶斯下季上場後，費Sir好有機會做佢幕後軍師，雖然此乃人之常情，但《經濟學人》就覺得咁嘅安排多數行唔通，認為佢裸退仲好。唔知費Sir睇完呢篇文章，會唔會考慮快啲做全職退休人士呢？</p></body></html>