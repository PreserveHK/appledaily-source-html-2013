<html><header><meta charset="utf-8"><title>爽影評：《救參通話》夠誇夠緊張</title></header><body><h1>爽影評：《救參通話》夠誇夠緊張</h1><p>用手機遙控救人質，古今中外真係睇過十萬八千次。正當荷李活片《駁命來電》想當年版權正式賣給香港拍成《保持通話》，並亞洲各地賣個滿堂紅，就知道觀眾何等渴求這類勇往直前的感官刺激，真係橋唔怕舊最緊要受，你看這部山寨貨能夠贏得美國新片開畫冠軍，就知道有幾架勢。憑着保持通話完成救參任務，片名難得直接爽快，跟片中劇情雷同，打呀救呀完全不經大腦，荷爾芭莉影后上身七情上面，頭半段確實刺激到加零一；到了尾聲編導有了野心，不安於室好一個落花流水結局，竟然扭橋大玩復仇玄機，就顯然力不從心，浮誇到令全場失笑，名副其實功虧一簣。<br>敬璜<br><br>★★★<br>（5個★為滿分）</p></body></html>