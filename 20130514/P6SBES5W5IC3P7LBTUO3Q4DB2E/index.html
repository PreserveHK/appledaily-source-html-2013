<html><header><meta charset="utf-8"><title>無綫班救兵挽收視<br>娜姐伊健帶Fans遊世界</title></header><body><h1>無綫班救兵挽收視<br>娜姐伊健帶Fans遊世界</h1><p>無綫劇集近期收視成績欠佳，連口碑都不濟，重頭劇《金枝慾孽貳》更遭遇滑鐵盧，加上隨時有新免費電視加入競爭，無綫為挽聲勢和面子，除劇集方面搵來曾志偉、梁家輝等重量級人馬幫手外，綜藝節目亦不容有失，稍後拍攝的新旅遊特輯《度身訂造旅行團》都搵大卡士主持，包括周秀娜、鄭伊健和譚詠麟等，並公開招募他們的粉絲，與偶像一齊遊世界吸收視。</p><p>隨近年觀眾收看電視習慣大改變，無綫黃金時段收視一年不如一年，亞視更不用多說，早被觀眾放棄收看，近日劇集《金枝慾孽貳》、《神探高倫布》收視及口碑連番失手受挫，反而綜藝節目方面成績不俗，《玩嘢王》及《走過浮華大地》叫好叫座，令無綫實行在綜藝節目落重藥。<br>歸根究柢，製作好節目才是最有效吸引觀眾留低的良方，為此無綫在劇集方面早前搵曾志偉做監製，碌盡人情卡邀大卡士如梁家輝等拍劇，另一方面再製作可觀性高的綜藝節目，包括新一輯的《獎門人》、被喻為藝員版《超級巨聲》的《星夢傳奇》、盛男版的《求愛大作戰》、《反轉三周1/2》等，而最新的旅遊特輯《度身訂造旅行團》亦玩創意兼大卡士，圖為無綫全面挽回收視和面子。</p><p>「着泳衣都冇所謂」</p><p>《度身訂造旅行團》介乎有深度的《向世界出發》及被指膚淺的《走過浮華大地》之間，透過遊戲式的旅行行程，令拍攝的藝人嘉賓可加深了解自己，已答應拍攝的嘉賓有周秀娜、鄭伊健、譚詠麟、鍾嘉欣和黎耀祥，陣容強大。周秀娜有機會到馬來西亞拍攝，她日前在電話中笑言：「着泳衣都冇所謂，有陽光、海灘咪着囉，不過無綫暫時未有要求。」<br>這個旅遊特輯形式甚特別，會公開招募藝人的粉絲，分別跟主持人黃心穎及糖妹編排獨有的行程，嘉賓在兩個不同的行程中選其一進行拍攝。</p><p>兩行程任嘉賓選擇</p><p>監製陳旭亮昨日在電話中說：「另一邊嘅行程冇主角都繼續拍，拍好後會畀個嘉賓睇番，等佢知道冇揀到嗰個行程係點樣，自己原來揀咗另一個選擇，但會錯失咗啲乜嘢，透過輕鬆嘅手法畀佢哋反思，再深入了解自己。」節目構思就像電影《一個字頭的誕生》，也像劇集《天與地》的結尾般，若家明等人沒上雪山被吃掉，或會有另一個結局。<br>其實無綫在綜藝方面，重頭節目陸續有來，有《獎門人》、盛男版《求愛大作戰》，還有暑假期間的《星夢傳奇》、《度身訂造旅行團》，至於劇集方面，鍾嘉欣的《巨輪》及吳鎮宇、張智霖的《衝上雲霄II》會排隊播映，但未知能否挽回劇集方面的頹勢？　<br>採訪：丁寧</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網 http://hk.add.nextmedia.com睇番足本網上版，除咗有專訪外，仲有好多時裝靚嘢睇！ </p></body></html>