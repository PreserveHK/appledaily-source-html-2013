<html><header><meta charset="utf-8"><title>體壇拾趣：格芬抵京恨死港迷</title></header><body><h1>體壇拾趣：<br>格芬抵京恨死港迷</h1><p>近年不少運動品牌都有旗下球星訪中國，「飛人牌」今年都唔執輸，快艇雙雄基斯保羅、比歷克格芬（前）同紐約人嘅安東尼，將會喺7月15至20號先後到訪北京、上海、廣州同台北，比歷克格芬周一已經到咗北京。希望「飛人牌」可以加埋香港呢一站，等香港球迷可以見到偶像，唔使得個恨字啦。</p></body></html>