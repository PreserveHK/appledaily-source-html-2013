<html><header><meta charset="utf-8"><title>出貓考生：阿Sir教抄文</title></header><body><h1>出貓考生：阿Sir教抄文</h1><p>【本報訊】私校現代書院23名文憑試考生集體出貓，多名學生昨力指涉事姓游中文科教師教他們上網抄文，並「老點」毋須引述出處，結果被裁定抄襲而全被取消中文科成績；校方卻自誇該教師「太誠實」，暗示沒有如部份學校叫學生修改習作後才呈交考評局檢視。<br>現代書院越搞越糟，前晚深夜致電四間分校考生，昨毋須回校領取成績表；校方找速遞送成績表上門，怕學生被傳媒追問時「爆大鑊」。沙田分校陳同學昨晚9時仍未收到成績表，昨無法到專業教育學院報讀自資課程，「今日排晒長龍，聽日（今日）去報實滿晒」。他昨午曾返校查詢，職員告知已交速遞公司派發。<br>陳同學透露涉事姓游教師負責教各分校學生中文。他憶述當日游「叫我哋上網搵資料，仲話照抄佢睇得出……冇聽過佢叫我哋寫番出處」。他抄文後略為刪減，再加自己意見，沒被列為抄襲，「有兩個朋友中招，冇咗中文科分數，好嬲」。<br>旺角分校陳同學也稱，該習作佔中文科總分11%，題目包括數十個節日及工具，給予一個月寫作，於2、3月份交回，「佢叫同學可到各大網站搜尋資料，稍作修改即可遞交」。他指游並沒要求有抄襲的學生重做，有同學收到考評局召見解釋，才覺得事態嚴重。<br></p><p>校長：老師太誠實
</p><p>另一學生指游向他們表明「自己會hea住（求其）改，所以叫啲學生hea做，上網抄就得，全部學生都可以做證！學生只係照佢說話做，但佢𠵱家就不負責扭曲事實」。昨到旺角分校領成績表的馮同學，指游並無提醒學生要列明資料出處。<br>現代書院校方昨首次召開記者會解釋，總校長陳紀笙慨嘆校方沒完善的軟件檢查學生習作是否抄襲。肇事教師應考評局要求，呈交六份校本評核前，發現當中三份涉及抄襲，並通知當局。陳紀笙形容涉事教師已經盡力，「個老師太過誠實，嗰六份如實呈咗上去畀考評局。我唔排除其他學校可能發覺要呈上去，要求學生做番好啲、靚啲都唔定」。現代書院雖沒納入上市公司香港教育國際旗下，但仍然拖累其股價逆市下挫4.5％。</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>