<html><header><meta charset="utf-8"><title>「認清朋友真面目」羅霖暗寸黎淑賢虛偽</title></header><body><h1>「認清朋友真面目」<br>羅霖暗寸黎淑賢虛偽</h1><p>前亞姐的是非沒完沒了！早前羅霖才跟黎燕珊為仁美清叙的事擘面，近日她又與被傳離婚的黎淑賢交惡。昨日羅霖在東莞出席觀瀾湖活動，提到黎淑賢否認離婚，又當面拖她澄清一事，羅霖直言：「唔係你哋想像中咁非常好朋友，就算係都係亞姐嘅師姐妹。」問兩人是否朋友？她說：「係朋友，但我學識保護自己，今日（即昨日）之後唔想再答有關佢嘅嘢。」<br></p><p>「學識保護自己」
</p><p>當日羅霖自爆介紹律師給黎淑賢辦離婚，誰料當事人否認，離婚變成羅生門，羅霖說：「我唔想再講，自己係基督徒，唔係記仇，任何人有任何報復、講我、針對我，都唔影響到我。」是否當日被迫講大話？羅霖拉長尾音說：「都唔係嘅……希望所有朋友幸福，我學識保護自己，呢啲事令我認到朋友真面目，經一事長一智。」<br>羅霖又指朋友分很多種，與黎淑賢是甚麼朋友？她語帶雙關說：「朋友分成10種，有啲係嘻嘻哈哈虛偽嘅。」羅霖直言只是熱心幫人，但不會主動幫助，暗示是黎淑賢要求她介紹律師。</p><p>同場的熊黛林（Lynn）剛剛與家人在峇里旅行，她自言沒艷遇，問最近是否有人追？Lynn即甜笑面紅說：「睇定啲先，一時衝動嘥時間又累咗人。」她表示下半年將拍兩電影，假如《葉問3》成功開拍，自己也有份。對於甄子丹辭演，Lynn說：「吓？係咩？我想原班人馬，但都係黃生（黃百鳴）話事，佢開聲我就OK。」<br>採訪：丁寧</p><p>倪匡、蔡瀾同肥佬黎約埋一齊《亂噏24》，你睇咗未？<br>唔睇冇話題，第一集足本放送中！速上：<br> http://hk.apple.nextmedia.com/livestream/channel/talk24 </p></body></html>