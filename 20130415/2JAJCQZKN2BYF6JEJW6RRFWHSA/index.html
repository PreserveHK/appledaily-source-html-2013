<html><header><meta charset="utf-8"><title>千嬅封后　彭浩翔即開《春嬌與志明一家》<br>發哥紅姑出山</title></header><body><h1>千嬅封后　彭浩翔即開《春嬌與志明一家》<br>發哥紅姑出山</h1><p>【第32屆香港電影金像獎頒獎禮之帝后篇】彭浩翔執導的電影《春嬌與志明》為女主角楊千嬅帶來首個金像獎影后殊榮，前晚在慶功宴上，千嬅與余文樂都起哄要求導演盡快開拍第三集《春嬌與志明一家》，昨日彭浩翔表示確有這個構思，第三集故事希望加入張志明的父母角色，然後製造兩代在生活和文化上的差異，父母人選彭導屬意周潤發和鍾楚紅，發哥和紅姑曾拍經典電影《秋天的童話》，若船頭尺和十三妹重聚，加上息影多時的紅姑若答允出山，牌面定必吸引。</p><p>彭浩翔執導、楊千嬅和余文樂主演的《志明與春嬌》和續集《春嬌與志明》叫好叫座，前晚《春嬌與志明》更為千嬅贏得金像獎影后，投資這兩部電影的寰亞公司都催促彭浩翔盡快開拍第三集《春嬌與志明一家》，但因寫劇本需時，估計最快年底才能開拍。彭浩翔昨日在電話中說：「我𠵱家係諗緊拍第三集嘅古仔，如果個故事諗得通，希望年底或明年初開拍到，第三集我想加入張志明嘅父母角色，因為志明同春嬌喺番埋一齊生活後，春嬌如果要面對性格古怪嘅家公同奶奶，對佢哋可能會造成衝擊。」</p><p>「發哥有睇《春嬌》」</p><p>張志明雙親的人選，彭浩翔就看中周潤發和鍾楚紅，他說：「我諗咗好耐，發覺成個娛樂圈入面，余文樂同發哥最似樣，搵佢哋做父子最適合，喺一次飯局中，我同發哥見過面，原來發哥都有睇《春嬌與志明》，而且幾喜歡，我係咁意同佢講過有拍第三集意思，仲話想搵佢演，佢話搞好劇本後可以畀佢睇吓。」彭浩翔又指《秋天的童話》是發哥與紅姑的經典作之一，如果《春》片三部曲能夠找船頭尺與十三妹重聚，當然是最完美，不過紅姑已經息影多年，要她首肯復出拍片，相信不容易，彭浩翔說：「搵紅姑同發哥呢個級數演員拍片當然係有一定難度，等劇本出嚟後我會再搵佢哋正式傾吓啦！」</p><p>出爐影后千嬅前晚出席完金像獎頒獎禮後，隨即與老公丁子高趕到寰亞在圓方舉行的慶功宴，余文樂、林建岳、黃耀明和彭浩翔也有出席，大會更預備了香檳和蛋糕祝賀千嬅，心情勁靚的千嬅更應記者要求跟老公咀嘴。千嬅在台上忘記多謝余文樂和丁子高，事後她笑說：「嗰陣我成個人都空白晒，雖然我好有舞台經驗，但都好緊張。」<br>問千嬅的下一個目標，她說：「我都係做好自己本份，我遲啲仲會同彭浩翔、杜琪峯合作，但係𠵱家要先休幾個禮拜調理好身體，回咗氣先再開工。」至於片酬，千嬅說：「今次攞獎真係好意外，酬勞呢方面喺簽約嗰陣已經係fix咗，所以我會同市場共同進退，唔會亂加。」</p><p>懲罰千嬅生多個</p><p>育有一子的千嬅會否生多個B慶祝？她坦言：「我諗起碼休息半年，做好手頭上嘅工作先喇，當然我都想生多個，等個仔可以有個伴，不過呢啲嘢要睇緣份。」提到頒獎給舊愛鄭中基，她笑說：「出得嚟行預咗要還，我都係朝早先知係頒男配角獎，都知佢大機會，作為一個朋友睇到佢成長、幸福美滿，係一種福氣。」<br>丁子高坦言見到千嬅得獎一刻有想喊的衝動，問到他打算怎樣獎勵千嬅，他笑說：「佢喺台上都冇多謝我，所以要懲罰佢，等佢做完晒啲工作，年尾要幫我生多個。」在慶功宴上，千嬅、錢嘉樂和劉偉強交流湊仔經，又互相欣賞小朋友的近照。<br>採訪、攝影：張俊銘、陳辰、陳慧安</p><p>話你知：茶煲戀人</p><p>周潤發和鍾楚紅有機會演彭浩翔新作，二人在80年代開始，合作過八部電影，包括81年《胡越的故事》及《巡城馬》、85年《女人心》、87年《秋天的童話》及《鬼新娘》、88年《八星報喜》、89年《伴我闖天涯》及91年的《縱橫四海》。發哥和紅姑更成功塑造銀幕情侶形象，在《秋天的童話》中，船頭尺與十三妹有情人終成眷屬，而船頭尺常說「女人真係茶煲」更成為金句；《鬼新娘》則講述他們有段人鬼戀；在《伴我闖天涯》中，兩人飽經磨難終走在一起；至於《縱橫四海》，發哥則和紅姑、張國榮有段曖昧三角關係。</p><p>王菀之辭演春嬌成就千嬅</p><p>楊千嬅前晚憑《春嬌與志明》奪得首個金像獎影后，她上台領獎時，爆料說當初《志明與春嬌》不是屬意她做女主角，她只是執二攤。據悉當年彭浩翔籌拍這部戲時，寰亞電影公司對影片不是很有信心，故屬意找片酬較低的王菀之飾演余春嬌，將電影成本控制在1,000萬元內，但後來因王菀之抗拒拍抽煙題材，所以辭演了，彭浩翔才去找千嬅演出。<br>彭浩翔昨日解釋自己第一意願是想請千嬅演出，但寰亞有其他人選，但最後還是拍板由千嬅做女主角，彭浩翔笑言：「諗唔到佢同余文樂咁鬼合拍，兩個人都演活咗余春嬌同張志明，同埋我為千嬅得獎感到開心，希望下次到樂仔啦！」<br>採訪：葉雪</p><p>梁家輝拍續集唔加價</p><p>電影《寒戰》在金像獎中連掃九個獎，成為大贏家，當中梁家輝更憑該片勇奪影帝，前晚眾人到尖沙嘴K11慶功，同由安樂電影投資的《大追捕》演員張家輝和Janice Man也畀面到賀。梁家輝攞獎時與太太激情擁吻，他一臉尷尬說：「有獎先有得咀，爭取機會嘛，我哋都老夫老妻。」他表示拍港產片不會加片酬，並承諾會拍《寒戰2》，他說：「老闆同導演都wing wing哋，但如果係真，點解唔做呀？」<br>至於失落影帝的張家輝大讚《寒戰》出色，自言有賭未為輸。對黃秋生在台上揶揄他矮，家輝說：「佢幼稚啫，高又唔係大晒。」他不擔心拿鄭中基和千嬅舊情來說笑會得罪人，他說：「開始前有問過千嬅，佢話冇所謂，淨係問中基老婆喺唔喺度，但我覺得呢個係party，朋友講吓笑冇所謂。」</p><p>城城加戲再爭獎</p><p>郭富城曾奪得兩屆台灣金馬獎的最佳男主角，卻未得過香港金像獎影帝獎項，城城在《寒戰》中雖有出色表現，但連提名機會都沒有，城城雖曾揚言拍戲不是為攞獎，但演員有時候也需要一定鼓勵和肯定。<br>兩位得獎導演梁樂民和陸劍青前晚在尖沙嘴出席《寒戰》慶功宴，透露將原班人馬開拍《寒戰2》，問會否加大製作費？他們說：「老闆吩咐咗要快啲開拍，梗係想投資多啲，梁家輝都應承拍。」他們揚言會將郭富城的角色寫得更好，令他明年可以入圍，二人笑說：「係我哋唔啱，今次會寫好啲。」另又會加多些劉德華的戲份，有傳曾邀周潤發參演，他們說：「新人物唔只一個，但我冇接觸過，我哋亦簽咗保密協議。」<br>採訪：溫敏芝　攝影：陳俊強</p></body></html>