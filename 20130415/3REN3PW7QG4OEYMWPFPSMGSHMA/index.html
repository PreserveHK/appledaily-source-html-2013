<html><header><meta charset="utf-8"><title>Sammi失獎　心跳300</title></header><body><h1>Sammi失獎　心跳300</h1><p>前晚金像獎輸了女主角的鄭秀文（Sammi），昨日在屯門出席Osim活動，Sammi失獎後，男友許志安昨日凌晨於微博留言安慰：「今晚美得偷盡全場鎂光，還要甚麼？」對此Sammi笑言：「梗要做啲嘢，唔係唔做呀？我哋好少喺微博咁講，感動嘅，咁講想畀吓鼓勵，佢想讚我靚，唔係安慰，係覺得我好索，真係讚我係開心嘅。」安仔平常也會讚美你？她坦言：「睇吓化妝前定化妝後，兩個人相處，容貌佔好少，彼此相處最重要，對一世唔係對個樣。」<br>Sammi未有正面回應有否失望，只說：「最激昂係宣佈嗰刻，心跳加速到300，好彩平時有鍛煉，唔係心臟負荷唔到。」Sammi覺得各對手實力平均，勝負取決於評審口味，尊重比賽精神接受賽果。她又自爆最怕行紅地毯，上一次有獎角逐時正藉抑鬱症病發，害怕得要逃避行紅地毯。<br>採訪：魯萍<br>攝影：黃偉雄</p></body></html>