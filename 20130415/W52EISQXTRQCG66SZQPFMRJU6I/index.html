<html><header><meta charset="utf-8"><title>謝茜嘉中龜波氣功</title></header><body><h1>謝茜嘉中龜波氣功</h1><p>靚媽女星謝茜嘉艾芭噚日同老公Cash Warren，帶兩個囡囡去比華利山公園參加朋友仔嘅生日派對。但係兩公婆仲玩得開心過啲囡囡，Cash竟然對住老婆發龜波氣功，謝茜嘉交足戲扮中招成個飛起。而謝茜嘉同細女玩鞦韆嘅時候好用力，好似危險咗啲喎。</p></body></html>