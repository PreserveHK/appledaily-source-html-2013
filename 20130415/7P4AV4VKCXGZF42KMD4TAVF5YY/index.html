<html><header><meta charset="utf-8"><title>電視撈飯：蚊蚊扮太監偷懶</title></header><body><h1>電視撈飯：蚊蚊扮太監偷懶</h1><p>萬綺雯（蚊蚊）最近忙拍無綫新劇《食為奴》，飾演一個賣武維生嘅打女，不過日前劇情需要，佢要假扮太監混入皇宮搵皇上，佢話感覺正到爆！蚊蚊仲話：「最正係唔使花時間整頭，就咁笠頂帽就得，慳番成個鐘頭時間㗎。」佢喺劇中有唔少打戲，慳到啲時間嚟休息，唞足精神，受傷機會都少啲啦！</p></body></html>