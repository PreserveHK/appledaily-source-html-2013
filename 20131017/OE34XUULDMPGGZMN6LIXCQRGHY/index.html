<html><header><meta charset="utf-8"><title>公園親子</title></header><body><h1>公園親子</h1><p>沈嘉偉娶得一代性感女神邱淑貞（豆斗），育有生得如母親餅印的沈月、沈日與沈星三女，豆斗間中現身公司活動，問到會否想老婆幫手打理公司生意，沈嘉偉謂老婆之前的專業在演藝方面，故不需要她幫忙。<br>有着潮州人看重家庭特質的沈嘉偉，閒時會湊女：「比其他人可能少啲，覺得點解個女咁快大咗，永遠唔會覺得夠同唔夠。可能今日陪佢10個鐘，但其實係咪陪11個鐘先夠呢？其實冇規定。」幸而老婆與三女從不抱怨：「食吓飯，同小朋友去遊樂場，去外邊睇吓個世界，同其他人一樣，公園成日都去。」最享受甚麼親子活動？他說：「一齊就OK喇，做乜冇所謂。」<br>作為家長當然緊張教育問題，只有中學程度的沈嘉偉主張自由發展，會否送女兒到外國讀書？他一臉不捨地說：「好難講，我鍾意佢哋喺身邊，但始終一日佢哋一定要離港讀書，我係唔捨得嗰種，keep喺身邊有咁耐得咁耐。」</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>