<html><header><meta charset="utf-8"><title>中環在線：女賓架勁冧Chilam - 李華華</title></header><body><h1>中環在線：<br>女賓架勁冧Chilam - 李華華</h1><p>雖然《衝上雲霄II》播完一排，但「Cool魔」張智霖（Chilam）嘅魅力不減，就連招緊股嘅內地男裝新股卡賓（2030），噚日搞推介會都搵佢撐場，變身客席主持喺台上同老闆「卡賓先生」楊紫明玩真情對話。一班平日cool爆嘅女ibanker，即刻變晒粉絲，排隊同Cool魔影相。<br>Cool魔噚日認真畀面，喺推介會度由頭坐到尾，卡賓先搵咗幾名型男model拍住佢影相，重頭戲就係佢同公司老闆楊紫明坐喺台上傾偈，其實係Cool魔做司儀，畀楊老闆講經營心得之類。<br>根據招股書，楊紫明41歲，喺時裝零售、設計方面有超過20年經驗。雖然佢可以做埋生招牌，但企喺Cool魔身邊，當然係對方吸引力大啲喇。</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24  </p></body></html>