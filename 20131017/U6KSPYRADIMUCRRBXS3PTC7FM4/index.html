<html><header><meta charset="utf-8"><title>贊助費可達百萬</title></header><body><h1>贊助費可達百萬</h1><p>植入廣告可說是無可避免的趨勢，新晉導演黃浩然剛完成由陳豪主演的電影《點對點》，亦安插植入廣告，他日前接受訪問時說：「其實價錢冇硬性規定，主要係你同客戶傾，當然好睇你套片大定細，同你嘅卡士，曝光時間越長，或者你要求主角攞住件產品，叫價當然可以高啲。如果客戶冇特別要求，好多時都係自由發揮。以我所知，贊助費可以由幾萬到幾十萬，甚至過百萬都得。有啲贊助商又可能只要件產品曝光就可以，有啲指明要提產品名，視乎雙方合約點傾。」<br>黃浩然以其新作《點》片為例，片中找來Samsung手提電話、Sennheiser耳筒、Fuji相機、Ford汽車及平安保險贊助，他補充說：「好似我哋呢啲小成本電影，可以唔牽涉錢銀轇轕都得，單純product sponsor（產品贊助），商戶只係借出商品畀我哋用，佢哋嘅產品可以曝光，我哋又可以慳番部份製作費。」</p><p>贊助古董電話</p><p>片中所有演員用的電話品牌都是贊助商品，開的汽車都是Ford，黃浩然續說：「贊助商好幫忙，好似戲中講女主角蒙亭宜喺內地落嚟香港，要搵番一部古董手提電話，Samsung真係搵咗部應該係第一代嘅Anycall電話畀我哋。」<br>撰文：何永寧</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>