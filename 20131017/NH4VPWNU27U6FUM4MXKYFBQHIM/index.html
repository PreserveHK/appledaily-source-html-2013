<html><header><meta charset="utf-8"><title>馮仁昭四圍超：江美儀蹺肌男撼JC - 馮仁昭</title></header><body><h1>馮仁昭四圍超：江美儀蹺肌男撼JC - 馮仁昭</h1><p>張兆輝同老婆創立嘅GVG美容集團噚日喺尖沙嘴舉行記者會，推出最新嘅iCell系列，張兆輝好友苗僑偉（三哥）、黃日華、鄭則士同埋Jessica C.等撐場，代言人江美儀有男友吳君祥到場支持。大晒fit爆身材嘅江美儀，蹺住半裸型男出場，可惜俾谷胸配火熱紅裙嘅「警鐘胸」JC搶鏡。</p><p>三哥非禮勿視</p><p>大會分別安排三哥同JC、張兆輝同江美儀、黃日華同黃𨥈瑩分組，示範幫女士做面膜，三哥顯得有啲雞手鴨腳，仲笑住話：「Jessica一烏低身，閃光燈就係咁閃，我個頭都唔敢望過去。」華哥又幽自己一默話：「𠵱家我好畀心機學，我之後冇乜嘢做，可能轉做美容師。」暗指香港電視未獲發牌。<br>張兆輝話今次友情價請老友江美儀幫手，講到江美儀個廣告好性感，佢笑話：「唔係好搏箒，都冇乜嘢睇，都係少少事業線，我都有。」江美儀話原本噚日想着件中胸衫，但自己冇本錢着，所以拒絕咗，佢又話唔驚JC搶鏡，JC年輕貌美，自己就成熟穩重。江美儀話拍廣告時男友都有嚟鼓勵佢，冇話唔准性感，況且佢咁大個人都知底線係乜嘢。<br>撰文：馮仁昭</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>