<html><header><meta charset="utf-8"><title>隔牆有耳：巴士急煞　白姐姐仆親送院 - 李八方</title></header><body><h1>隔牆有耳：<br>巴士急煞　白姐姐仆親送院 - 李八方</h1><p>灣仔區議員「白姐姐」白韻琹平時開完會，都會坐巴士返羅素街辦事處，貪巴士夠直接坐幾個站就到。噚日晏晝四點幾，佢去區議會攞文件後，喺修頓球場搭11號單層城巴返辦事處，點知巴士駛近駱克道街市準備埋站時，車長話路面崎嶇搞到架車出現搖晃，白姐姐坐唔穩加上疑俾隔籬乘客碰一碰，成個人跌出座位擦傷左膝扭傷頸，要瞓擔架床送去律敦治醫院。<br>白姐姐經檢驗後冇大礙，夜晚七點幾，佢愛人謝偉俊接佢出院。白姐姐憶述出事嗰陣，「感覺巴士好似煞車，跟住仆向前同跌倒受傷，好似仲有幾個乘客仆親」。但佢好大方唔追究，「唔關人哋（車長）事，可能避車箒。」</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>