<html><header><meta charset="utf-8"><title>談魔童電視夢碎張智霖：不可思議</title></header><body><h1>談魔童電視夢碎<br>張智霖：不可思議</h1><p>王維基為首的港視不獲政府發免費電視牌照，電視藝人昨有不同意見，張智霖昨在金鐘出席Cabbeen活動時說：「一睇到消息覺得不可思議。」對無綫更有利？他說：「我係TVB一份子有兩個感覺，演員想喺TVB拍劇，另一身份係觀眾。」苗僑偉昨在尖沙嘴說：「王生投放咁多資源係有誠意，有啲可惜。」至於裁員，他說：「生意角度係要，冇理由燒銀紙。」<br>黃翠如昨在北角說：「有朋友話面臨失業，有啲一家大細。」陳百祥昨出席無綫記者會時說：「冇話可惜，呢兩間公司（有線、電盈）好有經驗，市價以百億、千億計，做電視唔係講緊十億、八億，呢兩個台先係無綫最大競爭對手。」他建議港視將製作賣給其他電視台。有線出身的陳貝兒擔心被裁的同業。森美也有獨特見解：「我支持買港視股票，咁多人支持個個買，可能令佢哋夠資金買亞視個牌。」<br>採訪、攝影：溫敏芝、林嘉慈、藍文浩</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>