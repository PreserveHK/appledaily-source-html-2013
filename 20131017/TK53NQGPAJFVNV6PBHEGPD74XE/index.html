<html><header><meta charset="utf-8"><title>千語讚林峯有心思</title></header><body><h1>千語讚林峯有心思</h1><p>吳千語前晚到澳門出席鐘錶展開幕，戴上過百萬鑽飾，她表示工作需要曾戴過名貴珠寶，但私下未收過：「都唔啱自己，因為我好大意，唔啱咁細件物品，試過唔見過萬元飾物好肉痛。」送車送樓便不用擔心？她即笑謂：「咁又唔使，有心意DIY都好好。」她直認男友林峯在送禮上都幾有心思。<br>千語之前被拍到有林峯服侍鍊骨，她指男女朋友搭膊頭很正常：「按摩都係搵專業好，一定要女師傅。不過唔少內地出名嘅都係男，如果普通按摩都冇問題。」若林峯似周潤發般為發嫂專程去學腳底按摩又如何？千語笑說：「咁幾sweet喎。」<br>採訪、攝影：馬建華</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com睇番足本網上版，除咗有專訪外，仲有好多時裝靚嘢睇！ </p></body></html>