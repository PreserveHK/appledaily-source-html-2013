<html><header><meta charset="utf-8"><title>一橫一直 - 陳也</title></header><body><h1>一橫一直 - 陳也</h1><p>一代宗師效應，除了美斯沾光叫自己一代宗斯，狼凸也抽水，發表完一代宗施後，搶閘表態：<br>葉問再耍家都係得三招，我點止三招。我贏。<br>關於政改時間表，我們有大把時間，一代，兩代，甚至Ｎ代，存在很大拖延空間。<br>一橫一直，施政等於打架。一橫一直即是十，唔係十號波，唔係十字架，係加的符號，所以一次過加推Ｎ個委員會。<br>個餅你睇係南北，我睇到係全個世界。世界仔才有運行，明白未。<br>山高水深，好打得又點，都係做宮二。<br>起樓唔係拍電影，你估送衫鈕。<br>一線天走難來到香港都係做髮廊，宮二甚至只能做髮花，又何必趕絕水貨客呢。<br>別再分化了，否則葉問宮二兩位，都只是蝗蟲。<br>拍心口保證，新界東北不是馬三那個東北，老猿掛印，村民不會是另一個宮老爺。<br>關隘在回頭，穩中求騙，我份施政報告絕對唔會打回頭，我直，你橫，吹我唔脹！</p></body></html>