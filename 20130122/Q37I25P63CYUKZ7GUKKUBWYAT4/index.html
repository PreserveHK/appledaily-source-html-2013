<html><header><meta charset="utf-8"><title>李小璐湊女減肥</title></header><body><h1>李小璐湊女減肥</h1><p>星爸媽最鍾意晒佢哋啲萌B相，好似內地女星李小璐上年10月生咗女，之後一日24小時都奉獻晒畀佢，唔怪咁快收到身啦！佢噚日喺微博貼咗抱B相，話B女最鍾意扯媽媽啲頭髮。至於田亮同葉一茜個囡囡田心儀已經四歲，咪以為佢嘅興趣係唱歌或者跳水，聽聞心儀最心儀嘅係花樣滑冰呀！</p></body></html>