<html><header><meta charset="utf-8"><title>《add》分享時尚秘笈　超蓮潮遊倫敦</title></header><body><h1>《add》分享時尚秘笈　超蓮潮遊倫敦</h1><p>被喻為賭王何鴻燊三房最索千金的何超蓮，日前成為時尚與美容雜誌《add》封面女郎，更獲造型師好友馬天佑邀請，走訪倫敦東區影fashion styling，家事依然不能多談，只談時尚事。超蓮大學畢業後，現留英工作，她表示愛去Brick Lane行特色小店：「返學好少時間，鍾意呢個地方嘅特色小店，四圍睇Banksy、Stik嘅graffiti，好多又平又靚又得意嘅stuffs，可以慢慢行，英國雖然天氣凍啲，不過唔會似香港咁潮濕，而且冇人識我，感覺更自由自在。」</p><p>千金要型</p><p>問超蓮會否長居英國？她表示：「當然唔會，我會返香港，我屋企人喺香港。」她第一次去看倫敦時裝周，觀賞了Burberry Prorsum與KTZ的時裝騷，她表示：「我喺英國讀書，經常見到Hyde Park嘅人，感覺一定更大，仲有第一次被snap都幾好玩，被Tommy Ton街拍，相信如果我係fashionista被拍會好開心，不過我唔算係。」超蓮不像何家千金的淑女打扮，她透露喜歡street fashion：「因為我都唔係24小時好女仔嘅打扮，又唔想太casual，street fashion型得嚟又easy，boyish同時又有型。」（詳細內容請參閱第25期《add》）<br>撰文：唐如</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>