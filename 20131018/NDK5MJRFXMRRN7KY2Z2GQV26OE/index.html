<html><header><meta charset="utf-8"><title>寸嘴Barbie蹺新歡夜蒲含羞答答</title></header><body><h1>寸嘴Barbie蹺新歡夜蒲含羞答答</h1><p>【中環】有「寸嘴Barbie」之稱的夏尉喻近日參演電影《喜愛夜蒲3》，螢幕前豪放大拋D奶，螢幕後嘅佢雖然收起一對35D咪咪，但仍然喜愛夜蒲，日前寸嘴Barbie着住水手裝同短褲，蹺實臉有酒窩嘅猛男到中環老蘭狂歡，上演現實版喜愛夜蒲。</p><p>相識兩個月</p><p>當日凌晨1時多，寸嘴Barbie蹺實新歡臂彎行去老蘭，準備會合一班友人，齊齊出動夜蒲。由於寸嘴Barbie一頭金髮，喺條街度好搶眼，佢仲要全程黐到男友實一實，好鬼煙韌。寸嘴Barbie新歡「酒窩男」着住西裝褸，外形唔錯，算係釣到筍盤。</p><p>寸嘴Barbie依偎喺男友身邊，當男友喺夜場樓下會合咗朋友，佢哋喺街頭吹咗一陣水，酒窩男係咁講，寸嘴Barbie好少搭嘴，全程都好留心聽男友講嘢，一改平日對記者寸嘴嘅態度，相信係想畀新歡留下好印象，佢哋齊腳就一齊入咗夜場消遣。<br>昨日致電寸嘴Barbie，她即寸嘴說：「男伴係新識嘅，識咗兩個月，我要對佢觀察吓先，你唔好寫佢係，I am still single 。」<br>採訪、攝影：楊浩賢、徐錦池、李志明</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>