<html><header><meta charset="utf-8"><title>筆足為奇：唔怕搬龍門 再撐紅軍 - 仙道彬</title></header><body><h1>筆足為奇：<br>唔怕搬龍門 再撐紅軍 - 仙道彬</h1><p>兩輪國際賽後，又回到聯賽戰線，由今日起，連意甲也有直播，換言之4大聯賽終「齊章」，打頭炮就是重量級的羅馬對拿玻里。今日貼士，不用考慮一籃子因素，決取一對射手持續勇銳的利記，作客可破紐卡素，讓半/一照要上盤；再沾沾比利時旺氣，信有賓迪基復出的維拉頂住熱刺。</p><p>分析今周戰事前，先吐吐鬱悶。做報紙多年，早出晚歸，家中亦因睇波裝了現在和畸寶，世界各地劇集上網又有得睇，無綫對我來說，只等於新聞和部份有heart的專題。有時聽到朋友被「雞汁」肆虐，憤而爆粗，我只能「哈哈」幾聲，報以同情。正因一池死水，更希望王維基的港視能突圍，起碼踢走亞視也好。更有不少行家朋友打緊港視工，看他們不時上載拍劇點滴，切實感受到那團火，一直期待這股久違了的創意，為香港帶來衝擊。眼火爆是政府最後使陰招，港視死得不明不白，真是情何以堪。<br>發洩幾句，亦慶幸英超不會「搬龍門」，全力作賽，優勝劣敗，貼不中也不需勞氣。<br>國際賽後，主場因素甚重要，尤其是早場更甚；細看利記國腳數目甚多，主力如蘇亞雷斯、史杜列治和謝拉特等幾乎打足兩場，損耗不少，尚要作客聖占士，難打。堅持捧利記，因在3-5-2陣式下，史杜和阿蘇配合出色，解決了利記近幾季入球率低的問題；今季踢了7場，利記暫時攻入11球（失5球），僅次於曼城和阿仙奴；對上一季，利記頭7仗英超只入9球，失12球，而12年及11年球季，則分別是得10失8，以及得7失11（見附表），可見今季攻守俱大有改善。</p><p>沒有了上幾季空有優勢，卻破門乏力致輸波的問題，成績自然大有改善。賽前利好消息是格連莊臣有望復出，若如此則佐頓軒達臣可移回中路，讓同要為巴西上陣的盧卡斯休戰，又或同時上陣讓隊長謝四休息（雖不太可能），效果或會更佳；因今仗面對雷米及卡比耶等中場好手，防中此屏障甚重要。利記近6次到訪5次開「大」，包括上季尾狂勝6:0，且紐記缺隊長高洛仙尼，補「大」無妨。<br>至於維拉主場對熱刺，焦點肯定落在客軍的安祖斯唐辛身上，這反而有利維拉偷雞，不過關鍵是看賓迪基能否順利復出，如屬實維拉的下盤大可作為周日重心。文：仙道彬</p><p>足本收睇《亂噏24》x 陳慧琳；之後有請搞笑孖寶鄭中基谷德昭玩轉再玩轉！<br>周一至周五《亂噏24》約定你： http://bit.ly/appletalk24 </p></body></html>