<html><header><meta charset="utf-8"><title>洋鬼　裸遊鬼屋</title></header><body><h1>洋鬼　裸遊鬼屋</h1><p>位於美國賓州的鬼屋樂園Shocktoberfest，本來在海外知名度普通，早前宣佈推出裸遊新玩意，馬上成為國際焦點。話說創辦人受Discovery Channel節目《Naked and Afraid》啟發，決定今年萬聖節推出《Naked and Scared Challenge》，要參加者卸下最後防線，俾大家體驗驚嚇新境界。宣傳一出，全球傳媒全力跟進，連本報國際版都出過一細格！難得成為風頭躉，門票亦已賣到一半，偏偏當地政府忽然淆底，開口叫Shocktoberfest收窄尺度，以免有傷風化；幾經商討，卒之Shocktoberfest妥協，局住將裸遊（nude）改成半裸遊（pnude），規定參加者着底衫底褲入場。無奈就範，Shocktoberfest明顯唔甘心，話今年唔得，大有可能明年再嚟過，講明冇得體驗裸遊絕對係大家損失咁話喎。醉翁之意放喺邊，真係佢先知！</p><p>Shocktoberfest</p><p>日期：即日至11月3日<br>網址： http://www.shocktoberfest.com </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>