<html><header><meta charset="utf-8"><title>娜姐阿澤愛誘罪</title></header><body><h1>娜姐阿澤愛誘罪</h1><p>性感女神周秀娜（Chrissie）近日與杜汶澤在電影《爛滾夫鬥爛滾妻》飾演爛滾角色，當Chrissie遇上阿澤，她不停引誘他，卻嚴禁阿澤與她親熱100日，絕對是終極考驗！Chrissie說：「戲中講我哋兩個都好花心，我同佢瞓埋同一張床，但唔畀佢掂，而且100日唔准佢掂其他女仔，我用盡好多方法引誘佢，試吓佢忍唔忍得住。」<br>撰文：張俊銘</p><p>周秀娜指角色性格與自己相似，若然遇到好條件的男友，便不會再接受新嘗試，她說：「遇到一個自己好鍾意嘅話，我會同佢結婚，𠵱家未有一個人畀我咁試，未有一個人可以嚟我屋企住100日。」<br>Chrissie表示若當初認識時，該男人已是爛滾友，她能夠接受：「或者佢滾得小心啲，唔好俾我知就得。男人花心就梗，係天性嚟，至少大家互相呃，媽咪成日同我講，兩個人一齊都係呃呃𠱁𠱁就一世，至少你要令隔籬嗰個人開心，你要滾得高明啲，你要呃佢一世。」Chrissie表示，男友的外形不重要，外表只是促進去了解對方的因素。</p><p>悲劇收場</p><p>Chrissie經歷情傷令心態改變，相信凡事不能強求：「都會想同一個人開心拍拖，我由頭到尾對結婚都冇憧憬。結婚好大責任，要同另一個人生活，我連同居都冇試過，如果要同另一個人生活，個生活習慣要改變好多，我未有心理準備，都冇諗過結婚，細個想過22歲結婚生仔，但係𠵱家社會環境，我唔知25歲原來咁快就到，𠵱家目標唔同咗，但未到自己想要嘅成績，要試嘅嘢仲有好多。」Chrissie自言已準備迎接新戀情：「係冇時間發展箒，冇話追唔追，都係朋友，或者等一個好有耐心嘅。」<br>阿澤之前拍攝的《低俗喜劇》、《飛虎出征》，到今次的《爛滾夫鬥爛滾妻》及拍攝中的《豪情3D》，皆列三級，名副其實「三級男星」，他表示拍畢《豪情3D》後便會「收斂」。在戲中被Chrissie極力引誘，看似艷福無邊，不過阿澤說：「對我嚟講係悲劇，要我喺戲度100日唔搞佢，講點樣引誘我又唔畀我搞，不過我同其他女仔有好多好激嘅床戲，搞吓搞吓，我好似徐錦江接班人。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>