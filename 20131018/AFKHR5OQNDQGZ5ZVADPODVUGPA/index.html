<html><header><meta charset="utf-8"><title>張堅庭爆鄧光榮畀錢陀地去玩</title></header><body><h1>張堅庭爆鄧光榮畀錢陀地去玩</h1><p>資深導演張堅庭經歷過拍片被收陀地的時代，圈中更流傳一個跟已故電影投資人鄧光榮有關的軼事。<br>張堅庭昨日說：「話說有人收陀地要3,000蚊，咁啱老闆、人稱大哥嘅鄧光榮在場探班，佢同製片話『收乜嘢陀地，等我同佢講』，講完佢返去同製片話『搞掂嘞，你過去畀5,000蚊佢』，製片問『佢收3,000蚊點解講完仲要畀多咗』，大哥就話3,000蚊係收陀地我就唔會畀， 5,000蚊係畀兄弟去玩就唔同。』」<br>張堅庭表示一般「收片」都是三數千元不等，那個年代很少會開到過萬要求，就算有都只是希望開天索價，等你還個價錢。另外，泰迪羅賓監製電影《山狗》時也遇過勒索事件，他一律報警處理，之後就找朋友幫手，他說：「朋友當差叫佢嚟睇住就冇事，去菲律賓拍《胡越的故事》都聽過有人勒索，但未到我，當地製片已經搞掂咗。」<br>採訪：李森</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>