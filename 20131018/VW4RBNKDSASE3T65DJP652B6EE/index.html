<html><header><meta charset="utf-8"><title>隔牆有耳：高登驚爆「王維基自殺」 - 李八方</title></header><body><h1>隔牆有耳：<br>高登驚爆「王維基自殺」 - 李八方</h1><p>呢期嘅城中紅人，梗係要數王維基啦，有成40萬人撐政府發牌畀佢搞免費電視台，689點同佢比？但就喺全城like爆佢之際，噚日高登竟然有單驚人消息傳出：「王維基自殺搶救」。嘩，一出呢個po，有網友即刻心慌慌，大嘆冇免費電視牌箒，唔係窮途末路啩，魔童唔似咁睇唔開喎？<br>好在高登巴打唔係儍嘅，唔少人即刻留言話，消息梗係流料啦，有巴打仲話呀，「如果係真，政府就害死一個好人」，單睇呢句留言，就知魔童深得民心。八方發現，呢個po好快已經被刪除咯，事關喺網上發放虛假消息係刑事罪嚟㗎。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>