<html><header><meta charset="utf-8"><title>家強Paul同心念家駒</title></header><body><h1>家強Paul同心念家駒</h1><p>昨日是Beyond主音黃家駒的51歲冥壽，之前傳不和的三子分別在微博悼念兄弟，黃家強昨早上載一張插滿蠟燭的蛋糕相，寫上：「二哥家駒生日快樂，弟家強」並留言謂：「永遠懷念你！」葉世榮則祝賀：「家駒生日快樂！」言簡意賅。<br>至於曾鬧爆家強惡毒，之後又主動示好的黃貫中（Paul），亦於昨凌晨在微博留言：「生日快樂呀家駒，放心，音樂的苗已茁壯了。雖然我沒有你的天賦，但我會守護着你所下過的種茁，把你的精神發揚光大的。你是知道的！」<br>身在北京的Paul今年不能往家駒墓前致祭，他昨接受本報電話訪問說：「我喺心同佢講，希望佢早啲離開呢個國度，呢度啲人好煩，希望佢早登極樂，只要佢精神喺度，大家繼續愛戴佢就得，鍾意佢嘅人永遠懷念佢。」</p><p>Paul：大家支持家強</p><p>問到跟家強是否已和好？Paul說：「佢演唱會我係第一個轉發，要大家支持家強，我對家強同世榮一啲事都冇。」49歲的Paul謂在北京完成工作後，留在當地睇醫生：「自己右腳趾骨冇咗一塊肉、左手有肩周炎50年、背椎有少少問題、左腳脛骨有少少扭傷，醫生話係勞損，叫我兩個月唔行得。」身在內地的世榮昨在電話中說：「希望家駒順住佢嘅緣份，去更加好嘅地方。」</p><p>昨日Beyond歌迷絡繹不絕到將軍澳華人永遠墳場拜家駒，墓前擺滿鮮花、可樂、烏龍茶等祭品，有女歌迷仍難忍傷痛激動哭了，有男歌迷帶同結他在墓前唱歌悼念，亦有歌迷約定30號家駒死忌再來致祭，還用清水打理墓地，為家駒盡心盡意。而Beyond前經理人Leslie昨在微博上載Beyond於89年在伊館唱《舊日的足跡》短片，聲稱是從未曝光視頻。<br>採訪、攝影：林妃、何慧斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>