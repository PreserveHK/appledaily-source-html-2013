<html><header><meta charset="utf-8"><title>隔牆有耳：<br>軍Look狼英嚇親網民 - 李八方</title></header><body><h1>隔牆有耳：<br>軍Look狼英嚇親網民 - 李八方</h1><p>狼振英選特首時，畀對手唐唐踢爆佢03年曾經喺行會講過，要出動防暴隊鎮壓反對《基本法》23條嘅民眾。唐唐當時玉石俱焚，令港人得知狼英有幾咁心狠手辣；前日佔領中環舉行首個商討日，狼英臨上機去美國前都要兇一兇香港人，斷言佔中「不可能不犯法、不可能和平」，明言政府有決心防止呢種「違法行為」。</p><p>此話一出，即時勾起港人對於佢防暴隊鎮壓論嘅集體回憶，更有網民嗱嗱臨改圖，只見穿上軍服嘅狼英陰陰嘴笑，企喺被炸嘅中銀大廈前，配上「鎮壓！鎮壓！鎮壓！」幾個大字。八方睇到個心都寒一寒，咁有感染力，難怪呢張改圖，喺高登討論區熱傳啦。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate  </p></body></html>