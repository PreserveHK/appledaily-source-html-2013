<html><header><meta charset="utf-8"><title>隔牆有耳：<br>港產女　勇奪瑜伽賽世冠 - 李八方</title></header><body><h1>隔牆有耳：<br>港產女　勇奪瑜伽賽世冠 - 李八方</h1><p>玩瑜伽唔止為健康，仲可以為港爭光。香港出生嘅「瑜伽女」魏秋琪（Chaukei Stefanie Ngai），日前以中國香港代表身分出戰喺美國洛杉機舉行嘅世界瑜伽冠軍賽。佢以技術性得分擊倒同樣取得61.1分嘅捷克對手，贏到女子組冠軍。呢個比賽已踏入第10屆，總共有100名選手參加，當中女子組有40人，秋琪以最高分入決賽仲攞埋冠軍。佢接受八方以電話祝賀時，仲未開心完。<br>移民咗去美國嘅秋琪，𠵱家喺當地教瑜伽。原來佢當年早產咗兩個月得四磅，肺部發育不良，住咗氧氣箱成個月；直至25歲，都仲有呼吸困難問題，於是開始學瑜伽，身體fit晒。</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate  </p></body></html>