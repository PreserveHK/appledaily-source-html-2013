<html><header><meta charset="utf-8"><title>家輝唐人街嘆魚蛋粉</title></header><body><h1>家輝唐人街嘆魚蛋粉</h1><p>【馬來西亞】近排45歲嘅張家輝張黑色朱古力肌男相不單只好矚目，仲熱爆各大網絡成為改相嘅萬能key，抵家輝花咗咁多時間同精力去操。佢同老拍檔導演林超賢合作嘅電影《激戰》，成為暑假檔力抗荷李活電影嘅華語片，家輝自己都唔輸蝕，拉隊去馬來西亞首次執導作品《盂蘭神功》，仲搵咗劉心悠BB合作。早前家輝仲俾讀者影到佢喺馬拉嘅唐人街，趁住唔使開工幫襯大牌檔食魚蛋粉，可能操肌嘅時候真係戒口戒得好辛苦，見佢每啖都食得好開懷。<br>撰文：葉雪</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>