<html><header><meta charset="utf-8"><title>馮仁昭四圍超：<br>鄧萃雯重壓爆煲 - 馮仁昭</title></header><body><h1>馮仁昭四圍超：<br>鄧萃雯重壓爆煲 - 馮仁昭</h1><p>鄧萃雯為港台節目《壓力不倒翁》做主持，噚日喺中大出席記招，佢重提受情緒困擾嘅舊事：「98年金融風暴變負資產，每月供樓但都唔知供完層樓仲係咪自己，最後放棄咗層樓。」<br>而作為藝人，壓力嚟自狗仔隊，鄧萃雯仲話：「覺得長期畀人監視，以前會斬腳趾避沙蟲，唔睇娛樂新聞，𠵱家會選擇勇於面對，但上年都再畀壓力打低，出現焦慮，我算係過來人，有事都係勇於面對。」<br>撰文：馮仁昭</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>