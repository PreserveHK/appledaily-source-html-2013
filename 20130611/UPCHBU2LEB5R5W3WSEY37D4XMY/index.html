<html><header><meta charset="utf-8"><title>中環在線：<br>新時代發CB<br>曹光彪孫女婿湊熱鬧 - 李華華</title></header><body><h1>中環在線：<br>新時代發CB<br>曹光彪孫女婿湊熱鬧 - 李華華</h1><p>「彤叔愛股」新時代能源（166）上星期發咗一批總值約5,000萬元嘅可換股債券（CB），聽聞，有隻叫做Adamas嘅基金認購咗唔少，呢隻基金原來係由港龍航空創辦人之一，曹光彪嘅外籍孫女婿韓福南（Paul Heffner）創立。<br>消息人士透露，除咗韓福南之外，滙盈集團同埋一位證券行老闆都有份認購呢批CB，三位投資者已經認購咗好大部份，金額相若，即各自認購1,600萬至1,700萬元左右。<br>韓福南娶咗曹光彪孫女曹惠婷，佢在港工作多年，專門搞基金生意，幾年前成立基金Gen2 Partners，今年改名做Adamas。家陣佢認購彤叔愛股嘅CB，唔知遲啲會唔會認購埋新世界酒店嘅新股呢？</p><p>【蘋果動新聞】Android App 修正版上架</p><p>回應讀者要求，Android App修正版改善記憶體使用情況，以及廣告顯示模式，即刻去Play Store下載啦！↓↓<br> http://bit.ly/appledailyupdate </p></body></html>