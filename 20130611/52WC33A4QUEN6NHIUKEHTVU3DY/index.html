<html><header><meta charset="utf-8"><title>熊粉佳人</title></header><body><h1>熊粉佳人</h1><p>前披頭四已故成員約翰連儂（John Lennon）同前妻Cynthia Powell嘅大仔Julian Lennon，日前喺荷李活一間夜店蒲完出嚟𠴱陣，有位神秘女子同佢手拖手親密離開，唔知為乜個女子咁怕醜驚俾在場狗仔隊偷拍，佢笠咗個巨型熊貓頭示眾，紅粉佳人即變熊粉佳人，造型非常爆笑。<br>狗仔隊發現呢位熊粉佳人其實唔係醜，唔明佢點解咁怕醜。咁啱原來Julian上個星期剛剛推出相隔15年嘅全新個專輯《Everything Changes（Music From Another Room）》，其實好可能係搵熊粉佳人幫佢搞搞新話題谷碟咋。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>