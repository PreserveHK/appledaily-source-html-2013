<html><header><meta charset="utf-8"><title>春卷撐性感無罪</title></header><body><h1>春卷撐性感無罪</h1><p>王寶寶（春卷）昨日到灣仔出席活動，談及她有份演出《喜愛夜蒲3》的女演員是非不斷，寸嘴Barbie被指性感搶風頭被眾女狂轟，春卷力挺Barbie說：「邊有呀，我覺得佢冇問題。係主角就係主角，唔使理其他人，我唔係因為friend而幫邊個，拍戲時大家有好多趣事，咪當娛樂。」日前春卷谷胸出席宣傳活動的照片被嘲似蠟筆小新，她笑說：「可能我粗眉，但小新都好可愛，唔好話我動態似佢就得。」<br>採訪：卓寶花<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>