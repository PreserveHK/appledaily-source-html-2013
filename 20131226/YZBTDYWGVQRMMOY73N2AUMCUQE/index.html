<html><header><meta charset="utf-8"><title>用藝術悼念1/4世紀前的痛　支聯會主席李卓人：中共越頑強　我哋越有鬥志</title></header><body><h1>用藝術悼念1/4世紀前的痛　<br>支聯會主席李卓人：中共越頑強　我哋越有鬥志</h1><p>【六四25周年】<br>【本報訊】當年小伙子們純真的爭取，換來無情的炮火；傷口可以癒合，但疤痕不會消失，25年，依然歷歷在目。為悼念四分一個世紀前的痛，支聯會明年將以藝術創作，呼召全民悼念六四，讓來自不同背景、專業、階層的平反呼聲，傳遍每個角落。堅守至今，信念只有一個，就如六四事件25周年主題：「平反六四，戰鬥到底」。<br>記者：呂浩然</p><p>明年是六四事件25周年紀念，支聯會為喚醒社會毋忘六四，大規模發動民間參與悼念活動。剛連任主席的李卓人透露，正考慮連同不同團體，例如藝術家、創作人等，以六四25周年為題製作藝術品和音樂會，「明年成年嘅活動，唔係淨係我哋支聯會去做，真係想全香港市民動員起嚟，支聯會可以盡量幫大家宣傳、盡量幫大家統籌，每個活動我哋可以支持到幾多就支持幾多」。<br></p><p>走入街頭  配合發聲
</p><p>李指若能成事，專為六四25周年而創作的藝術品在街頭展出後，可擺放在六四紀念館內，讓市民和內地遊客更了解六四。除了不同形式的創作，悼念活動亦會走入街頭，配合民間發聲，「希望做到唔同背景、專業、階層，佢哋大家都可以貢獻」。海外華人亦會動員回港出席燭光集會，或者在外國舉辦悼念活動。<br>25年到底有多久？前學運領袖吾爾開希的一番話，李卓人感受至深。「開希曾經講過一樣嘢：佢喺國內嘅時間，已經短過佢流亡嘅時間」。雖然25個寒暑過去，六四仍未平反，但李卓人未有悲觀，「有啲人話仲未成功，但係我真係希望同大家講，中國共產黨係好頑強，越頑強，我哋係咪應該更加越有鬥志？我哋堅守咗25年，我哋𠵱家唔可以放棄！」<br></p><p>「國內矛盾越嚟越深」
</p><p>內地在這25年來雖走向富強，背後的極權統治卻絲毫沒變。李卓人相信，內地這一套不能持久，「𠵱家國內嘅社會矛盾越嚟越深，貧富越嚟越懸殊，根本佢哋成個制度係唔可以持續落去」，「共產黨成日話要打貪、打蒼蠅、打老虎，維穩費多過軍費去壓制啲人民，睇到其實佢哋都好心虛；（否則）使唔使講少少嘢就即刻拉？」<br>李卓人肯定隨着網絡、通訊越來越自由，人民的覺醒勢不可擋，屆時由下而上帶領中國走向民主的運動亦會出現。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24 </p></body></html>