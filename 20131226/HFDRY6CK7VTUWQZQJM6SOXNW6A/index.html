<html><header><meta charset="utf-8"><title>譚惠珠補鑊：梁得罪議員</title></header><body><h1>譚惠珠補鑊：梁得罪議員</h1><p>【本報訊】基本法委員會委員譚惠珠日前為特首梁振英護航，不惜得罪地產商，但昨日已「補飛」，澄清當日所指梁覓地建屋而得罪的，其實是議員；她又稱已與新地聯席主席郭炳江通電話解釋只是誤會一場，但未有交代是誰主動打這通電話。譚惠珠日前指梁「可能得罪咗一啲大財團」，郭批評其言論對地產商不公平。</p><p>與郭炳江通電話解釋</p><p>譚惠珠昨早致電商台澄清，當日所指梁振英覓地建屋而可能得罪的，其實是議員，但當時不想講得太直接。她事後已和郭炳江通過電話解釋，而郭回應指當日他並未親耳聽到譚的說話，只是聽記者轉述。她說，兩人還互祝對方聖誕快樂。<br>譚惠珠本周一接受商台訪問時，力挺梁振英好努力「鏟走一啲老、大、難嘅問題」，更「勇猛」批評：「以前就有人成日鬧官商勾結，佢𠵱家就走出嚟幫大家搵地、搵屋，可能得罪咗一啲大財團……佢好努力，但如果其他人『㩒住』唔畀你發揮，能力唔易發揮出來嘅」。郭炳江即日反駁，指大財團只反映聲音，對政府影響力有限。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>