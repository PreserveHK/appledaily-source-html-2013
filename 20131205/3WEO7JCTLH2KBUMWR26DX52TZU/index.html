<html><header><meta charset="utf-8"><title>屋邨轉型　換啡不換藥</title></header><body><h1>屋邨轉型　換啡不換藥</h1><p>中峇魯是新加坡第一代公共屋邨，一整群建於1930年代的純白矮房，近年吸引不少文青進駐。The Dispensary是新近加入個性小店。在門外打量好一會，猶豫不敢推門──明明說這兒是Cafe，為何左邊有一排百子櫃？又唔見有枱凳座位？老闆林先生大概看我一臉狐疑，熱情招呼我入座。在百子櫃前點過咖啡，穿過一道走廊，裏頭原來別有洞天！門左方有個Open Kitchen，其餘範圍放了幾張小圓枱，中間位不知怎地伸條樓梯通往露台，露台側邊又有門連去一間大房，房隔籬再有房，然後又有房。我生平未見過一間Cafe佈局如此刁鑽，令人聯想到一間陳年藥店主人，被債主臨門匆匆着草，留低一屋舊物，而又被偷得七七八八。「係專登㗎！呢度前身係中藥店，你睇呢啲電線、牆壁，幾有味道，成個新加坡都搵唔返，所以我哋留返晒做裝飾。」林先生說，上手中藥店開了幾多年、有甚麼故事，他一無所知，亦唔知去邊度查，不過見有咁多舊嘢，有歷史價值，就盡力保留；就在咖啡吧的旁邊，架了一台螢光幕，播着裝修時拍下的圖片Slide Show，連石屎爛牆都專登搵部機嚟播，老闆是真心愛舊物，「保育是應該做的，我都想在香港開一間。」等你！</p><p>The Dispensary</p><p>網址： http://www.thedispensary.com.sg </p><p><br>足本收睇《亂噏24》x謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>