<html><header><meta charset="utf-8"><title>獨居長者領養棄貓　創雙贏新生活</title></header><body><h1>獨居長者領養棄貓　<br>創雙贏新生活</h1><p>【人間有情】<br>獨居或孤苦無依的老友記生活苦悶，平日獨留家中倍感寂寞，容易「鬱到病」！香港動物治療基金會舉辦「長者貓計劃」，獨居的長者可領養被遺棄的貓隻，改善生活質素，亦給無家小貓一個容身之所，助人助貓，建立人貓共融的大愛社會！<br>記者：陳潔儀</p><p>分別六歲及五歲的畢畢及斑斑，甫見陌生人便躲於房間層架的高處角落，瘦削的身形我見猶憐，「佢哋係好怕『生』㗎，但平日就好黐我。」60歲的Elaine笑呵呵地說。她與畢畢及斑斑於三個月前成為「同居密友」，談起可愛的貓兒即滔滔不絕道：「以前嗰隻養咗九年，年幾前過咗身，覺得屋企好冷清，我阿哥知我悶，就幫我安排申請領養。有咗感情之後，𠵱家出耐咗街都會掛住佢哋（畢畢及斑斑），夜晚仲會同我一齊瞓。」<br>在社福機構擔任活動助理的William（22歲）自豪地表示，已走訪多戶家庭並為準領養人士的住所安裝窗網，以及購買貓砂和貓糧等，為貓咪的新家做好準備。</p><p>宣揚反動物買賣訊息</p><p>他又指平日工作上及空餘時任義工亦有機會接觸老友記，覺得活動可令長者生活更充實，「好多退休人士生活好似好空閒，有時會百無聊賴，養寵物會令佢哋生活有寄託。」<br>退休小學老師胡小姐（59歲）做了多年義工，自詡與老友記「啱嘴形」，「相比起年輕人，我哋同長者有更加多有互動嘅話題，建立咗朋友嘅關係，講嘅嘢會更有說服力」。她又認為養貓人士其實對貓有好多誤解，「好多人都鍾意養年紀較小嘅貓，但其實大啲嘅貓會定咗性，亦會容易啲相處，平時自己喺屋企都會乖啲」。<br>該會會長范德穎表示，現時獨居長者患有抑鬱症或腦退化症情況普遍，長者貓計劃有義工及精神科醫生作長期跟進，為老友記增添「伴侶貓」，為他們身心帶來正面影響，亦給無家可歸的貓咪一個去處，藉此宣揚反對動物買賣。<br>機構網頁： http://animaltherapyhk.org <br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>足本收睇《亂噏24》謝安琪；肥螳螂王晶接力上場！<br>周一至周五約定你《亂噏24》： http://bit.ly/appletalk24 </p></body></html>