<html><header><meta charset="utf-8"><title>馮仁昭四圍超：家強搵學友助非洲孤兒 - 馮仁昭</title></header><body><h1>馮仁昭四圍超：<br>家強搵學友助非洲孤兒 - 馮仁昭</h1><p>黃家強噚日喺商台宣傳下月10日喺伊館舉行嘅慈善演唱會，為非洲孤兒籌款，家強話到時會有張學友、關淑怡同李治廷等擔任嘉賓，家強之前就去咗非洲做監證人，去視察之前嘅捐款喺當地係咪真係能夠建設到一啲學校同宿舍，佢話：「真係比之前起多咗學校同宿舍，好開心真係可以幫到當地嘅孤兒，到時佢哋都會嚟香港表演，好希望畀香港嘅小朋友知道佢哋真係好幸福，到時我都會帶埋兩個仔出席，等佢哋感受一下。」<br>撰文：馮仁昭</p><p>全民起義，網民話事！<br>立即登入萬千星虧頒獎禮投票網，投下心目中最虧之選。<br> http://campaign.appledaily.com/tvawards2013 </p></body></html>