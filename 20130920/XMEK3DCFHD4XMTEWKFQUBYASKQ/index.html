<html><header><meta charset="utf-8"><title>先達Sales：「睇好金色5s，16GB炒上$7,500！」</title></header><body><h1>先達Sales：「睇好金色5s，16GB炒上$7,500！」</h1><p>今日Apple一次過狂推兩款iPhone，顏色多，又提供唔同的內置容量，連先達Sales都覺得眼花撩亂！先達流動帝國阿基解釋，以前官網訂購會極速訂晒，但5c居然「長賣長有」，如連同網絡商及大型連鎖店一齊「無限量」出貨，肯定炒唔起。不過，佢認為最樂觀情況，首周16GB版或有少量波幅，炒價約較零售價高$300至$800，亦即係$4,980至$5,480。<br>另一部更矚目的5s，早就有傳聞話金色版極受用家歡迎，特別對於內地玩家。而阿基亦表示，在早兩日的行內「價單」中，已顯示金版5s有拎貨價；他指出，當時提供的16GB澳洲無鎖版，成本價都要七千蚊，故睇好5s金版最勁可炒上$7,500，其次為灰、銀色行貨，可炒上$6,500。<br>記者：陳國輝</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>