<html><header><meta charset="utf-8"><title>男性不明白大肚婆之苦</title></header><body><h1>男性不明白大肚婆之苦</h1><p>【專家之言】<br>是次港鐵車廂內優先座讓座測試過程中，本港女性似乎較男性更有風度，起身讓座予孕婦的全是女性。<br>有專家解釋，可能女性對孕婦較敏感，或多或少會感同身受。</p><p>90後「惜座如金」
</p><p>「生過仔嘅女性見到大肚婆，好自然會有同理心，會諗番起自己陀仔有幾辛苦，好易腳痛同唔企得，未生過嘅又會諗第時自己都會生，所以通常都會讓位」。<br>城市大學應用社會科學系教授黃成榮表示，男性即使部份有做爸爸的經驗，但始終不會有第一身懷孕感受，「唔知大肚婆之苦」，有些教育及文化水平較低的男性，公民意識薄弱，甚至有大男人心態，「覺得自己養妻活兒已經盡晒責任，唔會再關心社會上有需要人士」。<br>除了男女讓座文化大不同，在是次測試中，90後年輕人亦普遍「惜座如金」。<br>黃成榮慨嘆，年輕人「衝入地鐵搶位坐係想搵位玩電話」，漠視其他人需要，政府及港鐵應加強宣傳，「如果多啲宣傳單張周圍貼，啲人都唔好意思同大肚婆爭位坐」。<br>區議員方國珊表示，港鐵應繼續加強宣傳讓座文化，例如可在鐵路沿線廣告燈箱上推廣。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>