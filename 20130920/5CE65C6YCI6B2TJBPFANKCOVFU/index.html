<html><header><meta charset="utf-8"><title>隔牆有耳 ：男拔講佔中　記者要入房 - 李八方</title></header><body><h1>隔牆有耳 ：<br>男拔講佔中　記者要入房 - 李八方</h1><p>直資名校拔萃男書院噚日搞佔中論壇，校方高度戒備防愛港力，但係就誤中副車，令記者遭殃。話說男拔搞通識講座，請咗戴耀廷、新民黨田北辰同監警會主席翟紹唐，同啲學弟講吓政治、普選咁。</p><p>八方見咁多惹火級政客同場，梗要去採訪啦，點知現場老師派咗份「採訪守則」畀記者，列明六大規矩，包括「記者須在特別室工作，透過螢幕觀看同步直播、正在演奏廳進行的通識講座，直至活動完結為止」，又禁止記者喺會場內採訪、拍照、錄音等！嘩，咁即係唔使採訪啦！八方同幾個行家即時向校方力爭，終於喺講座開始後入到場採訪，但據聞校方有苦衷，因為早前愛港力喺協恩普選論壇搞大龍鳳，為怕會歷史重演，於是咪連累到啲記者囉！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>