<html><header><meta charset="utf-8"><title>滑身芋仔　燜肉最啱</title></header><body><h1>滑身芋仔　燜肉最啱</h1><p>中秋吃芋仔，多是白烚，傳說當中有段古：元朝末年，朱元璋與百姓起義，以月餅「攝」紙仔暗通消息於中秋殺韃子，之後割下韃子頭顱祭月，此後家家戶戶以芋頭拜月亮來紀念；將芋頭烚熟剝皮，又稱「剝鬼皮」，剝鬼皮而食之，就有辟邪消災之意。不過，一味白烚未免太單調，請教海景軒總廚梁輝雄師傅，他建議：「芋仔水份重，口感較滑身，用來燜比較好，煎炸難度則較高。」<br>芋仔可說是百搭食材，和鵝、鴨等味道較濃的家禽最合拍。「芋仔味道較淡，善於吸收其他味道，用較羶的肉來煮，有中和作用，例如扣肉大多用芋仔墊底，就是貪其吸油。」梁師傅用芋仔來配搭五花腩，將芋仔壓茸而非切件上碟，令肉汁可輕易滲入芋茸，而扣肉亦可飽吸芋香，中間再以一層黑糯米相隔，除可中和油膩感，咬落煙韌，一次過可嚐到三種口感。</p><p>c. 上海綠楊邨酒家（2881 6669）</p><p>地址：銅鑼灣告士打道280號世貿中心11樓<br></p><p>e. 海景軒（2731 2883）
</p><p>地址：尖沙嘴麼地道70號海景嘉福酒店B2層<br></p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>