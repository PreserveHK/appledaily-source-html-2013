<html><header><meta charset="utf-8"><title>與無綫關係深　星煥歌手狂出鏡</title></header><body><h1>與無綫關係深　星煥歌手狂出鏡</h1><p>【本報訊】09年無綫和四大唱片公司環球、華納、Sony、EMI因版稅問題擘面，爆出無綫歌手不平等合約條款，歌手不准用廣東話接受其他電視台訪問，當年仍是環球歌手的張敬軒及謝安琪，於事發後極速以廣東話接受有線訪問，以及亮相亞視節目。<br>張現已轉簽英皇唱片，可重返無綫，謝也已轉投星煥唱片，與無綫再簽約，二人昨對事件不予置評。雖然無綫指歌手七日前通知可亮相其他台，但為怕秋後算賬，從沒歌手敢犯險。<br>而無綫與四大唱片公司交惡後，轉捧旗下藝人林峯、黃宗澤、鍾嘉欣、胡杏兒等做歌手，加上星煥唱片高層何哲圖與無綫綜藝科高層余詠珊為夫婦，有傳余常向何的公司藝人提供較佳亮相節目的機會，以致節目嘉賓多是同一批歌手。<br></p><p>環球華納不評論事件
</p><p>對於通訊事務管理局的裁決，星煥行政總裁何哲圖力撐無綫：「通訊局裁決唔啱，冇諮詢業界，唔清楚無綫過去20年對樂壇支持大，政府應監控其他電視台提供有水準服務，我唔會安排歌手上去，因達唔到宣傳目的。」<br>跟無綫友好的英皇唱片高層吳雨昨接受電話訪問說：「無綫合約冇話唔畀亮相其他電視台，但大家好現實，暫時睇唔到有需要上。」英皇歌手容祖兒昨說：「可以喺其他台講廣東話冇乜所謂，不過如果唔係，我呢十幾年嘅國語就唔會進步得咁快，焉知非福。」<br>旗下有劉德華、鄭秀文、楊千嬅等巨星的東亞唱片，其一線歌手都沒跟無綫簽約，行政總裁陳志光說：「就算冇合約，無綫搵我哋藝人上節目，覺得有意思都會做，冇話壟斷，隔籬台幫唔到宣傳，就算冇合約都唔會上去。」至於跟無綫曾因版稅決裂的四大唱片，環球高層黃劍濤說：「每間公司都有唔同機制，呢件事唔評論，我哋冇簽歌手約。」華納亦指歌手冇合約不回應。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>