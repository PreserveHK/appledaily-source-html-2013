<html><header><meta charset="utf-8"><title>眼睛想旅行：酷航11月起飛　 住中長途</title></header><body><h1>眼睛想旅行：酷航11月起飛　 住中長途</h1><p>剛獲選為全年最佳低成本航空公司的酷航（Scoot），11月15日起，終於開通來往新加坡至香港的航線，由每周五班至12月則會增加至每日一班。而且是0630起飛，而返香港時間就是0130，名副其實「早機去，晚機返」。不過，其吸引力反而不單純是新加坡，而是由新加坡飛去澳洲的中長途線，才是其主打。香港飛澳洲的機票長年高企，閒閒哋一張連稅都要六七千蚊，但唔介意先停新加坡，再買Scoot單程至悉尼，𠵱家飛悉尼做緊219坡紙，約$1,358，亦唔算貴，而且Scoot仲有飛黃金海岸，大可悉尼入黃金海岸走，之後再玩多兩日新加坡，都具吸引力。不過當然要睇埋佢首航新加坡的票價，先至知到底有無着數。好鍾意玩噱頭的Scoot，即日起至9月22日（星期日）就推出「首航票價由你定」活動，登入其Facebook專頁「讚好」，即可參加「首航票價由你定」活動，酷航會憑「Like」的數目，來調整新加坡來往香港的首航機票價格，官方話低至零都有可能，想平，大家就要出力like囉！<br><br>查詢： http://www.facebook.com/flyscootHK </p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange <br></p></body></html>