<html><header><meta charset="utf-8"><title>隔牆有耳 ：中大睇中　黃仁龍升呢博士 - 李八方</title></header><body><h1>隔牆有耳 ：<br>中大睇中　黃仁龍升呢博士 - 李八方</h1><p>下個月17號香港中文大學校慶日，中大會喺邵逸夫堂舉行第73屆頒授學位典禮，八方收到消息，中大今次會向前律政司司長黃仁龍頒授榮譽法學博士學位，另外，前立法會議員李國寶，同回歸前嘅立法局議員杜葉錫恩，亦會分別獲頒發榮譽社會科學博士學位。政界以外，中大亦會向內地傳染病專家鍾南山，頒發榮譽理學博士學位。中大以往都試過向前任特首董建華頒授榮譽法學博士學位，結果當時惹起好多學生同舊生不滿，批評校方頒發學位係政治獻媚。唔知中大同學對今次呢份頒授學位名單又有冇不滿呢？</p><p>《亂噏24》現正逢一至五每日更新，今周嘉賓陳淑莊帶肥佬黎同蔡瀾背包旅行遊中歐，即刻收睇： http://bit.ly/appletalk24 <br></p></body></html>