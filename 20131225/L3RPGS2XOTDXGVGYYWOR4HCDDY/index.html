<html><header><meta charset="utf-8"><title>求驗客手記：小白續約巴塞等收山</title></header><body><h1>求驗客手記：<br>小白續約巴塞等收山</h1><p>「小白」恩尼斯達（圖）日前疑似露股相出街後，好彩球會都送番份大禮畀佢；巴塞周一落實同佢續約至2018年夏天，如果每季出場次數夠數，2018年後仲自動再續多一季。「小白」已經29歲，完成咗呢份合約，如無意外會喺巴塞收山。另外，巴塞已經準備同美斯簽新合約；據《阿斯報》報道，美斯新約會做番全球最高薪球員，年薪起碼有1,600萬歐元以上。巴塞不斷付出高薪同球星續約，本身財力當然雄厚，巴西PLURI顧問公司公佈全球足球會價值排名榜，巴塞以6億歐元（63億港元）排第1。</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>