<html><header><meta charset="utf-8"><title>首次參加港視派對陳錦鴻旺中大獎</title></header><body><h1>首次參加港視派對<br>陳錦鴻旺中大獎</h1><p>【維基開台倒數188日】香港電視周年聖誕晚會前晚在尖沙嘴洲際酒店舉行，數百員工出席，適逢早前剛宣佈取得流動電視牌照，將於明年7月1日開台，眾台前幕後更加興奮，老闆王維基聯同其他高層豪派現金抽獎，又安排彭家麗與「路姆西總理」合唱《從不喜歡孤單一個》，笑爆全場。是夜更可謂皆大歡喜，不少人都抽得五百至五千元獎金不等，中獎藝員包括張可頤、林文龍和陳家樂，剛加盟的陳錦鴻更抽得五千大元。</p><p>會出力貢獻</p><p>自覺很旺的陳錦鴻說：「原本我係開台前最後一個簽嘅藝人，以為開唔到台，𠵱家仲中埋獎，感覺良好。」首次參加港視活動，錦鴻覺得跟參加無綫慶功宴沒分別，因一半以上都是舊同事，能一次過重逢，確實開心。<br>錦鴻坦言：「雖然士氣好，大家開心啱啱獲得一個播放平台，我亦覺得係一個困難嘅開始，一年製作二、三百小時電視節目唔易，啲嘢會逼住嚟，但自己會盡力，剛加入都想有啲貢獻。」</p><p>松枝抽五百</p><p>張松枝前晚抽得五百元，雖不屬大獎，但同樣開心，他說：「好意頭，因我呢世未試過中獎㗎！」他透露王維基即場多謝同事對他的支持，故承諾會做到更好，又謂所有困難都是小問題，最重要質素被人認同。<br>「美棋BB」黃美棋是司儀之一，她透露王維基致謝時自備貓紙：「王生話多謝大家撐佢，又去政總撐，多謝大家冇懷疑過佢。」<br>採訪：黃曉妍</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>