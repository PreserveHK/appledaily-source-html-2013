<html><header><meta charset="utf-8"><title>聖誕3天　港人飲食12億元</title></header><body><h1>聖誕3天　港人飲食12億元</h1><p>【本報訊】昨日平安夜揭開聖誕長假期序幕，大批港人外遊享受白色聖誕，留港消費的巿民湧往商場食肆購物及享用聖誕大餐，酒店自助餐座無虛設，需要多做一輪生意應付需求。餐飲聯業協會指出，今年聖誕節餐飲銷情理想，平安夜起連續三日整體消費收益達12億元，按年升一成；零售管理協會主席麥瑞琼亦預計聖誕銷售有一成增長。</p><p>自助餐連續三天爆滿</p><p>本報記者昨晚在港九多個商場巡視，均見人頭湧湧，食肆爆滿，不少店舖都以八折甚至半價吸客；在銅鑼灣有部份市民特別戴上鹿角頭飾應節，有小朋友更裝扮成聖誕老人。隨着旺角行人專用區將只准假日開放，街頭表演團體昨特地到場，舉行最後一個平日的平安夜街頭報佳音，吸引數百人圍觀。<br>尖沙嘴皇家太平洋酒店發言人稱，平安夜晚上自助餐需做兩輪生意，中午亦座無虛設。沙田凱悅酒店發言人稱，平安夜起連續三天的自助餐全部爆滿，生意額上升兩成。<br>餐飲聯業協會會長黃家和表示，今年聖誕餐飲巿道保持暢旺，自助餐人均消費達680元，部份價錢達3,000元也座無虛設；平安夜三天帶來餐飲收益達12億元，按年升一成，「聖誕節餐飲消費好強勁，較我哋預先估計理想」。他補充說，受外圍經濟不明朗，港人消費趨於保守，加上內地經濟增長放緩，預計整個12月餐飲總收益達95億元，全年計約950億元，按年只升5.5%，「過去幾年升幅最少都有8%，今年升幅明顯少咗；好似內地客舊年每日在港人均餐飲消費約235蚊，今年跌到200蚊」。<br>新鴻基地產租務總經理馮秀炎表示，旗下apm商場昨平安夜人流按年升一成達50萬人次，預計本月21日至27日商場生意額年升兩成達5,900萬元。<br>此外，學民思潮昨晚在銅鑼灣另類報佳音「普天同慶，普選快來」，有成員扮成「路姆西」派氣球，讓巿民明白平等提名權選特首的重要性。保衞香港自由聯盟在尖沙嘴清真寺外報佳音，要求「CY聖誕快『落』台」。深水埗明哥昨晚帶同200個飯盒到欽州街天橋底送給露宿者，令眾人在寒流中得溫飽。</p><p>我的聖誕願望……</p><p>陳先生（學生）：<br>「希望香港有平等人權；又想公民提名通過，市民有公平選舉權。」</p><p>Nathan（文職人員）：<br>「雖然好老土，但最真摯，希望世界和平，家人身體健康。」</p><p>Christy（學民成員）：<br>「希望學民成員個個健康，因為嚟緊要為政改擺街站同搞論壇，需要好多體力。」</p><p>Alison（學民成員）：<br>「希望學民個個團結啲，齊齊同政府打場硬仗，為香港人爭取公平嘅選舉權利。」</p><p>Chris（文職人員）：<br>「平安夜喺街頭玩free hug係希望令市民多啲愛，因為香港市民近幾年都好唔開心。」</p><p>雷若天（街頭藝人）：<br>「聖誕願望梗係想區議會收回成命，畀我哋繼續喺旺角行人專用區為市民表演啦。」</p><p>孔先生（學生）：<br>「我想要聖誕老人，佢乜都有，但希望政府搞好啲老人福利，否則唔知點養個聖誕老人。」</p><p>孫小姐（文職人員）：<br>「送錢最實際，買禮物唔知對方鍾唔鍾意，我收50蚊就夠。老闆最好加薪5％做聖誕禮物。」</p><p>張先生及女友葉小姐：<br>「想要一部智能手機，啱啱壞咗，冇咗同朋友溝通唔到，我女朋友話𠵱家乜都有，好幸福。」</p><p>彭小姐及男友陳先生：<br>「我淨係想男朋友錫自己，家人健康、世界和平；不過男朋友就話想要一部iPad Air。」</p><p>足本收睇《亂噏24》x DADA陳靜；跟住有嘉玲姐駕到！<br>周一至周五《亂噏24》約定你： http://bit.ly/appletalk24  </p></body></html>