<html><header><meta charset="utf-8"><title>趣趣地：侯活認衰世界和平幫口</title></header><body><h1>趣趣地：侯活認衰世界和平幫口</h1><p>湖人周日不敵馬刺，錄得球會46年來首次季後賽首圈吞蛋出局，最大罪人係兩次技犯被逐嘅中鋒懷特侯活。「超人」賽後都知衰，周一喺twitter認錯，話好對唔住隊友同球迷，自己要好好控制情緒。隊友世界和平都為佢講好說話，指其他人將太多壓力加喺超人身上，仲講下季會再努力過。</p></body></html>