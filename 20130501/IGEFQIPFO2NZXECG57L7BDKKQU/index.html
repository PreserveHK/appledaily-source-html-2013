<html><header><meta charset="utf-8"><title>歐聯花絮：VV唔做隊長因手臂粗</title></header><body><h1>歐聯花絮：VV唔做隊長因手臂粗</h1><p>上周六場西甲，沙維被換出場後出現奇怪一幕；由於佩奧爾同恩尼斯達唔喺度，所以沙維嘅隊長臂章就傳畀在場計資歷最高嘅門將域陀華迪斯（VV），但VV竟然唔要個臂章，塞番畀美斯；賽後，啲球迷怒插VV唔專業。賽後VV解釋：「只係個臂章嘅size唔啱我手臂戴，會搞到我手臂好唔舒服，所以先傳番畀美斯做。」</p></body></html>