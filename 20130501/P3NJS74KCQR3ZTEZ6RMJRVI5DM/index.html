<html><header><meta charset="utf-8"><title>靚靚素顏去濕平</title></header><body><h1>靚靚素顏去濕平</h1><p>【銅鑼灣】踏入內地黃金周銅鑼灣變得更加人山人海，連本地藝人都嚟湊熱鬧，前日袁詠儀（靚靚）同鄭裕玲都喺呢度出現。首先3點左右靚靚喺利園商場嘅Hermès揀完鞋同袋正準備畀錢，當佢見到有記者影相嘅時候，冇化妝嘅佢即刻匿埋喺試身室，之後出番嚟，同記者打聲招呼之後走咗。冇耐喺附近嘅希慎道見到鄭裕玲（嘟嘟）同一位女士雞啄唔斷一邊行一邊講，佢見到記者嘅時候，一改以往黑面鬧人，笑笑口同記者say hi，跟住去咗停車場攞車走人。<br>採訪、攝影：徐錦池</p><p>想睇更多首輪猛片介紹同預告片?《一台戲》為你網羅最新電影介紹及影評↓↓↓↓<br> http://hk.movies.nextmedia.com/ </p></body></html>