<html><header><meta charset="utf-8"><title>電視撈飯：小冰裝巨胸勾引鄺佐輝</title></header><body><h1>電視撈飯：小冰裝巨胸勾引鄺佐輝</h1><p>今年43歲嘅梁小冰之前俾人話背住結婚十三年嘅老公陳嘉輝，同前有線主持王志海撻着，仲俾人影到喺街頭表現親密嘅相，搞到軒然大波！前晚大約十點，身穿黑色短裙嘅小冰喺銅鑼灣避風塘出現，施施然行上泊喺嗰度嘅遊艇，仲見到鄺佐輝親自迎接，同佢面貼面打招呼，好熱情咁喎！<br><br>不過大家唔好誤會，其實小冰同鄺佐輝只係幫緊王維基嘅香港電視新劇《導火新聞線》拍外景，當時仲有好多工作人員同臨時演員喺度嘅，不過唔知小冰有冇同老公報告呢？</p><p>不乏床上戲
</p><p>小冰同鄺佐輝拍呢場戲拍足一晚，飾演報館女總編輯嘅小冰上咗遊艇後，同演警務處處長嘅鄺佐輝禮貌式面貼面打招呼，不過貼完面嘅小冰即刻露出個藐樣。拍完呢個鏡頭後，小冰跟住入咗船艙，將外套除低，不經意騷咗啲啲身材，原來小冰做呢個角色，事前講明會裝38吋巨胸，難怪有啲睇頭。小冰喺呢個劇度首次演奸角色，仲有唔少大膽床上戲，為求攞料不擇手段㗎。<br>至於演警務處處長嘅鄺佐輝噚日話場戲係講佢開遊艇派對，佢同女總編小冰一直都係工作上嘅好朋友，兩人私底下會交換情報，鄺佐輝話：「場戲講我特登開派對，目的係引開佢（小冰）返唔到報館，方便我哋處理啲問題。」<br>版主：陳基征</p><p>想睇更多首輪猛片介紹同預告片？《一台戲》為你網羅最新電影介紹及影評↓↓↓↓<br> http://hk.movies.nextmedia.com/ <br></p></body></html>