<html><header><meta charset="utf-8"><title>隔牆有耳：下令闢謠要快手　黃金六小時　狼英自救 - 李八方</title></header><body><h1>隔牆有耳：下令闢謠要快手　<br>黃金六小時　狼英自救 - 李八方</h1><p>急性中風嘅病人，就話有「黃金三小時」嘅救治機會箒，點估到奄奄一息嘅梁班子，都覺得闢謠自救都有「黃金六小時」？話說官場最近流傳，唔知係狼振英本人抑或係佢嘅「精英軍師」建議，如果睇見傳媒有乜嘢「失實」或者「誤導」報道，要喺六個鐘內出新聞稿澄清，最好就打埋電話畀相熟傳媒，用埋把口同步闢謠，認為錯失呢個時機，以後就水洗唔清。<br>下達指令後，狼班子呢排多咗出新聞稿澄清，而且仲好鬼快手，報道朝早出街，傍晚已經有回應，例如否認同恒基達成捐地協議、亦話冇意擴大自由行。據呢位政界中人表示，狼班子對傳媒報道較以前更在意，聽聞因為狼英或者佢嘅軍師落咗柯打，如果見到傳媒嘅報道，無論係錯抑或只係少少唔準確，都要盡快澄清，建議喺六個鐘頭內搞掂，話咁樣先係闢謠嘅最佳時機。</p><p>見阿奎諾隔日先回應</p><p>之不過呢，狼英齋落命令，卻無以身作則，好似早前喺APEC會議期間，傳媒不斷問佢同菲律賓總統阿奎諾三世談笑風生所為何事，問極都唔肯交代喎；就連私下見咗阿奎諾，都係隔一日而唔係喺六小時內回應，結果被全城鬧爆都係自己攞嚟。<br>八方聽聞，有啲官員聽到呢個指令都嗤之以鼻，有人話，有啲錯誤嘅報道，反而原本都冇人理，政府高調出稿澄清，反而更令人關注，覺得呢個命令「無謂、無聊、無知」！<br><br>mailto:pf_lee@appledaily.com</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>