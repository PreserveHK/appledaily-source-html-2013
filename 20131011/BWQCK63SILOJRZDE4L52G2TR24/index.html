<html><header><meta charset="utf-8"><title>隔牆有耳：港大中大　英文水平水鬥水 - 李八方</title></header><body><h1>隔牆有耳：<br>港大中大　英文水平水鬥水 - 李八方</h1><p>港大要搵外籍人士做校長，可能有難言之隱，或者係想提高番學校嘅英文水平都未定。話說有人發現鈕魯詩樓內一條英文banner，竟然將Environment串成Enviroment（左圖）。港大都知衰，話多謝八方提醒，會盡快跟進同更正。<br>中大唔好得去邊，有人發現佢哋圖書館外一張告示，唔單止將entrance變enterance（右圖），文句語法亦有問題，應該係「normal library hours」而唔係「library normal hours」，就連個student亦少咗個s。中大發言人表示，圖書館已除去錯誤告示，部門會提示同事日後要更謹慎。</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>