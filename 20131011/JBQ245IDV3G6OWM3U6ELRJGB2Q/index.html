<html><header><meta charset="utf-8"><title>中環迷你裙：中國電子開快車 - Samantha</title></header><body><h1>中環迷你裙：中國電子開快車 - Samantha</h1><p>HTC第三季虧損29.7億新台幣，是上市逾十年來首季蝕錢，結盟、收購傳言再次甚囂麈上，近年每次創辦人王雪紅亮相，都被問及「賣唔賣盤」，令人諗起老董喺沙士之後，每朝返政府總部都俾人問幾時下台嘅情景，但唯一唔同就係HTC係佢嘅親生仔，故此問佢賣唔賣仔，喺佢眼中真係仲難聽過粗口。<br>Samantha𠵱家仍然非常佩服HTC呢個好評無數的華人品牌，但炒股就要睇盈利表現，央企有優勢，阿爺一旦有惠及國策，就好似打機免費送你殺手鐧咁樣，運用恰當可謂如虎添翼。<br>強國最大嘅國有IT企業中國電子（085）絕對值博，它除了從事集成電路設計，還研發不同類別的智能卡，食正阿爺「城市訊息化」條水。<br>近日中港各金融機構狂推手機錢包和移動支付服務，中國電子業績透露除咗研發金融IC卡之外，仲有移動支付卡，呢個概念正「當造」！中國電子中期純利1.36億元，按年增長20%，受惠產品結構改善和成本控制得宜，毛利率大升7.2個百分點。該股由年頭炒重組注資概念，一度衝上五年高位，經過四個月回吐整固，昨日大成交炒上，應要開車。</p><p>Samantha<br>本欄逢周一、三、五刊出</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>