<html><header><meta charset="utf-8"><title>阿倫借娜姐過橋　玩不文</title></header><body><h1>阿倫借娜姐過橋　玩不文</h1><p>譚詠麟（阿倫）和李克勤這對「左麟右李」又再合作於12月開紅館騷，前晚他們在將軍澳電視廣播城錄影特輯節目《左麟右李左Friend右Band大派對》，阿倫克勤似率先搞迷你個唱熱身，合共唱出十幾首歌曲，不少藝員如林夏薇、朱慧敏及袁偉豪，還有好友顧紀筠及老公等捧場，節目將於明晚播出。</p><p>被馬蹄露擒啜</p><p>整晚表現high爆的阿倫唱唱吓，突走落台叫觀眾起身合唱，人群中馬蹄露突然跳出來錫了阿倫一啖，他欣然接受，阿倫又坐男人大髀，經常甩嘴的他又再忘記歌詞，台下觀眾老友見怪不怪。<br>阿倫契仔關楚耀亦到場支持，但卻被他們拉上台合唱，阿倫即笑他和周秀娜緋聞：「你同麥當娜係咪真㗎？你約人三更半夜跑步，又唔約我？」關楚耀苦笑謂：「我身上胸肌係真，跑步箒。」阿倫接着笑說：「你同我哋合唱《愛人．女神》，唱咗就成為真嘅女朋友。」唱完後阿倫又笑稱：「大家估宅男見到麥當娜有乜反應？咪就係《球迷奇遇記》囉，起來起來起來起來！」擺明講不文笑話。</p><p>「華山論劍咩」</p><p>訪問時阿倫繼續狂玩關楚耀，問到有否再約娜姐？關楚耀謂：「唔知佢喺唔喺香港，跑步都可以自己跑。」他轉話題自薦做阿倫克勤演唱會嘉賓跳辣身舞，阿倫聞言又講三級笑話：「做乜呀，華山論劍咩！」<br>克勤表示演唱會信用卡優先訂票爆滿，他們的檔期之後是容祖兒個唱，故未必可以加場。提到祖兒個唱有危險演出要簽生死狀，克勤說：「我哋係生死之交箒，我哋冇乜危險，只帶歡樂同開心畀大家。」<br>採訪：楊潔雯<br>攝影：黃偉雄</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>