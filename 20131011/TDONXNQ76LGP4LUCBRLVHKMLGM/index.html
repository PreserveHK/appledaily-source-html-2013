<html><header><meta charset="utf-8"><title>中環在線：華爾街靚女分析師　做大鱷搵真銀 - 李華華</title></header><body><h1>中環在線：<br>華爾街靚女分析師　做大鱷搵真銀 - 李華華</h1><p>華爾街靚女分析師惠特尼（Meredith Whitney），07年憑唱淡花旗一戰成名，但之後搞獨立顧問公司，就有頭威冇尾陣。最近佢又技癢，決定11月成立對沖基金Kenbelle Capital搵真銀，仲會自己做埋首席投資員。<br>惠特尼09年開獨立顧問公司，風頭一時無兩，客戶包括沽神保爾森，可惜捱唔過守業難關。彭博引述美證監文件指，獨立顧問公司因客戶嚴重流失，喺8月底結束顧問公司及經紀業務，而且自2010年已經冇再向美證監上報任何收入。唔知惠特妮今次東山再起，可唔可以省靚番個招牌呢？</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>