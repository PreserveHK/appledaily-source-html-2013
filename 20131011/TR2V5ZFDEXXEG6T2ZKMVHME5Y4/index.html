<html><header><meta charset="utf-8"><title>隔牆有耳：月租兩萬　愛港之聲搬新竇 - 李八方</title></header><body><h1>隔牆有耳：<br>月租兩萬　愛港之聲搬新竇 - 李八方</h1><p>梁振英上台後，「愛」字頭激進建制團體霎時湧現，自稱冇財團、冇大人物支持嘅愛港之聲卻有財力越搞越大，噚日喺新蒲崗嘅新會址開幕，1,300呎月租兩萬左右，副主席Jessica話「暫時係高生（主席高達斌）借出嚟畀個會」，呢到同時係「生活教室」，到底教啲乜嘢？人際關係、國民教育乜都有啲；講到國教，當然會大家認識共產黨啦。至於學費收益，佢話全數用喺愛港之聲。<br>建制派大佬噚日一個都冇捧場，反而基本法委員會委員劉迺強就到賀，話有需要時可以幫「生活教室」講授《基本法》。早前退出愛港之聲嘅傅振中、即係「陳廣文」呢，都以「友好」身份出席開幕。</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>