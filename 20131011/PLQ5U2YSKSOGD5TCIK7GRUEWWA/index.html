<html><header><meta charset="utf-8"><title>樓市或現恐慌拋售</title></header><body><h1>樓市或現恐慌拋售</h1><p>【專家睇法】<br>新地平價賣天璽，觸發二手樓劈價潮。嶺南大學經濟學系主任何濼生表示：「發展商劈價，提供一個訊息畀二手業主，真係要劈喎！其實客觀情況係，你唔劈價，係賣唔出，一個比較大幅少少嘅劈價，二手業主會驚，會擔心係跌嘅開始，可能會觸發恐慌。」</p><p>何濼生：辣招陰乾樓市</p><p>他分析，辣招會慢慢陰乾樓價，業主一驚嘅時候，或觸發恐慌性拋售，好易會變成泡沫爆破。「恐慌唔係一次兩次，要累積，𠵱家未到呢個階段，如果辣招繼續，樓價會逐步潛（下調），就有機會出現上述情況。」<br>地產分析員王震宇就指出，辣招前，發展商銷售新盤仍有兩至四成的溢價，目前新地僅劈價一成多，仍有水位，未去到與二手樓睇齊，相信二手樓仍可企穩一段時間。<br>他不認為二手豪宅會受影響，因業主有實力，「賣咗後，擺係銀行（資金）要承受負利率，因為目前通脹率約4厘，而銀行利息得零點幾個巴仙，賣咗之後，變咗淨蝕4厘；兩年後，隨時變咗唔見十厘，呢條數其實好多人都計緊，結果就唔減價。真係減價嗰啲，可能因失業、有病或生意出現困難而急走。對於炒家，完全無影響，反而急於賣樓的用家就受到影響。」</p><p><br>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>