<html><header><meta charset="utf-8"><title>勇敢面對病魔肥媽下月切除子宮</title></header><body><h1>勇敢面對病魔<br>肥媽下月切除子宮</h1><p>現年59歲的肥媽瑪利亞早前發現子宮生瘤，其中一個大6.3cm，由於醫生指收經後生瘤情況不妙，肥媽擔心影響上周舉行的兩場「3個女人1個墟演唱會」，堅持完成演出後才看報告，昨午肥媽終於約醫生睇化驗結果，事後她透過助手回覆說：「醫生話將子宮、卵巢同輸卵管一次過切除，唔會有大礙。」<br>之前肥媽在演唱會上淚灑舞台，完成演出5日後，昨日才看醫生了解病情，肥媽透露醫生安排她下月11日入院，翌日做手術切除整個子宮，永除後患，手術後休息兩星期就可以，不需電療和化療，她會勇敢面對病魔，多謝大家關心。</p><p>愧對夫婿</p><p>肥媽15年前曾患腸癌，當時她剛新婚一年，隱瞞老公入院做手術，出院後袁詠儀介紹她看中醫，肥媽日前接受本報訪問說：「但呢次老公年紀又大咗，睇住佢個樣好憔悴傷心，呢排佢成日做司機接送我，呢幾個月畀我最大感觸，就係我對老公好唔公平，老公仲叫我結多次婚，成日想搞派對令我開心，不過我哋今年啱啱先補搞婚禮，唔通咁快又搞多次咩？」<br>採訪：林妃</p><p>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>