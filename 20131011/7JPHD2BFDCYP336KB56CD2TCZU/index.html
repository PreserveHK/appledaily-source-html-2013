<html><header><meta charset="utf-8"><title>隔牆有耳：耍手擰頭馬丁拒提馮煒光 - 李八方</title></header><body><h1>隔牆有耳：<br>耍手擰頭馬丁拒提馮煒光 - 李八方</h1><p>特區政府最緊要咩？梗係政治正確啦。所以由台灣組織搞嘅香港各界慶祝雙十節暨辛亥革命102周年酒會，一如過往見唔到特區官員影蹤，冇人想俾阿爺抦吖嘛，係咪？但身為民主黨創黨主席李柱銘唔怕得罪中央、加上阿爸係國民黨黨員，難怪現身撐場，黃毓民當然亦有到場支持。<br>全城熱論前白鴿員馮煒光做新聞統籌專員，馬丁又點睇呢？馬丁一聽到，耍手擰頭話唔想評論，話要等消息獲確認先講。佢反而比較有興趣滿場周圍飛同人影相，非常受賓客歡迎。<br>酒會現場有唔少台灣幫，八方席間聽聞，落戶香港兩年嘅台灣誠品書店有微利，叫做有錢賺，喺銅鑼灣黃金地段賣書唔賣金都可以立足，算係咁嘞。</p><p><br>足本收睇《亂噏24》x 甄子丹；天后潮媽陳慧琳接力登場！<br>周一至周五《亂噏24》預埋你： http://bit.ly/appletalk24 </p></body></html>