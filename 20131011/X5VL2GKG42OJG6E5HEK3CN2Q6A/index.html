<html><header><meta charset="utf-8"><title>葉翠翠桃花旺搵老公</title></header><body><h1>葉翠翠桃花旺搵老公</h1><p>莊思明、葉翠翠及袁偉豪等昨日在鑽石山宣傳明珠台節目，葉翠翠坦言有心儀追求者，但要進一步發展仍需慎重考慮：「我已經係中女，唔可以拍散拖，要搵個好老公，經濟條件唔重要，照顧到自己就得，相士話我呢幾年桃花旺，一定嫁得出。」<br>莊思明最近被傳翻撻舊愛陳司翰，之前更被影到一齊出街，她說：「半年前影過一次，以後少啲出街。感情事唔答，費事講多錯多。」胞姊莊思敏當日曾為她出頭鬧陳司翰，是否擔心遭姐姐責怪？思明說：「佢好有正義感，我都好照顧佢㗎，之前仲介紹過男仔畀佢識，不過佢唔鍾意，佢追求心靈溝通，唔介意男仔外表。」<br>採訪、攝影：魯萍</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>