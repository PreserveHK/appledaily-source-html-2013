<html><header><meta charset="utf-8"><title>餓媽食腳</title></header><body><h1>餓媽食腳</h1><p>德國名模兼主持Heidi Klum，前日帶埋四個仔女同埋保鑣男友Martin Kristen去咗紐約一個公園享受家庭樂，一家人加埋保母浩浩蕩蕩咁。唔知係咪玩到肚餓，Heidi陪細女Lou打韆鞦嗰陣，捉住阿女隻腳當做雞髀咁，作狀想食咗佢，𠱁到小Lou都不知幾咁開心。轉頭大女Leni就做空中飛人，凌空撲向哎吖老竇Martin度，認真高難度，另外兩個囝囝Henry同Johan就玩人叠人。雖然子女唔係親生，但Martin都好錫佢哋，仲擺騎呢跑步甫士𠱁啲細路笑㖭。</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>