<html><header><meta charset="utf-8"><title>《求愛》盛女生擒筍盤Justin</title></header><body><h1>《求愛》盛女生擒筍盤Justin</h1><p>無綫節目《求愛大作戰》眨眼播出了十集，餘下本周五的終極篇，經淘汰後可以留下的四名求愛男Justin、Rocky、Cyrus和阿佳，跟早前到龍目島求愛之旅的其中三名盛女前晚在灣仔出席記者會，眾人其後拉隊往卡拉OK睇《求愛》，現場主持向求愛男追問是否仍單身？富二代Justin沒有回答。Justin早前被拍到跟盛女Carol約會，更送手鏈冧女方，兩人被傳撻着，而前晚Carol更不避嫌在記者面前搭着Justin膊頭合照，全程主動出擊黐實「筍盤」，令Justin兩耳通紅，雖然兩人同聲表示只是朋友，但卻承認並非第一次單獨約會，Justin說：「𠵱家太早，做朋友先。」</p><p>Rocky誇口裸跑</p><p>Rocky在09年曾捲入一宗強姦案，他承認有協助調查，Rocky前日在facebook留言直認喜歡編導岑應，他前晚解釋：「我喜歡在座每一位，我都係鍾意佢性格先參加呢個節目，但呢種鍾意唔係嗰種鍾意。」他避談是否做媒，岑應表示不介意姊弟戀。而Rocky誇口指收視達30點便裸跑。<br>本周節目中大受求愛男轉軚追求的盛女Whitney，節目結局跟Rocky有瞹眛關係，但最近卻被拍到與𡃁模Mia前夫莊先生攬腰兼摸pat，她直認對方是情人，Whitney曾見過Mia結婚相，她說：「睇咗唔開心唔好睇。」<br>採訪：黃曉妍、魯萍<br>攝影：陳志嵐</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>